
<!DOCTYPE html>

<html lang="en">

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <meta http-equiv="X-UA-Compatible" content="ie=edge">
  <link rel="icon" type="image/png" href="/img/sand2.png">
  <link rel="shortcut icon" type="image/x-icon" href="/img/sand2.png">
  <meta property="og:image" content="https://assets-cdn.github.com/images/modules/open_graph/github-octocat.png">
  
  <link rel="stylesheet" href="/css/style.css?v=1.3"> 
  
  <title>点心菜 12 | 随园食单 | 小沙丘的网络漫游记</title>
 
<link rel="stylesheet" href="/css/prism-ghcolors.css" type="text/css"></head>
<body>
  
  <script>
      if (/mobile/i.test(navigator.userAgent) || /android/i.test(navigator.userAgent)){
        document.body.classList.add('mobile');            
      } else{
        document.body.classList.add('pc');
        document.getElementsByTagName("html")[0].style.fontSize="62.5%";
      }
      var u = navigator.userAgent;
var isAndroid = u.indexOf('Android') > -1 || u.indexOf('Adr') > -1; //android终端
var isiOS = !!u.match(/\(i[^;]+;( U;)? CPU.+Mac OS X/); //ios终端
if(isiOS){
  document.body.classList.add('ios');
  document.getElementsByTagName("html")[0].style.fontSize="65%";
           
}
    </script>

  <div class="container">
<!-- 用于文章页面的顶部，提供返回主页和主题页的按键 -->
<!-- 头部开始 -->

<div id="header">
    <p>小沙丘的网络漫游记
      <span> » 
        <a href="/home/">首页</a>
      </span>
      
      <span> » 
          <a href="/tags/古食谱/">
            古食谱
          </a>
      </span>
      
    </p>
</div>

<!-- 头部结束 -->



<!-- 分类组件，放置于文章页面的顶部，提供上(或下)一篇导航按键。 -->
<div class="asset-nav">
    <div class="entry-categories">
      <p>主题：
        <span> 
            <a href="/tags/古食谱/">
              古食谱
            </a>
        </span>
      </p>
    </div>
    <div class="entry-location-mobile">
        <span>
            
            <a href="/2018/04/17/draft-cook-suiyuan-11/">
            &#8676;
            </a>
        </span>
        <span>
            
            <a href="/2018/04/17/draft-cook-suiyuan-13/">
              &#8677;
            </a>
        </span>
    </div>
    <div class="entry-location">
        <P>上一篇：
                <a href="/2018/04/17/draft-cook-suiyuan-11/">
                    小菜单 11 | 随园食单
                </a>
        </P>
        <P>下一篇：

                <a href="/2018/04/17/draft-cook-suiyuan-13/">
                    饭粥单 13 | 随园食单
                </a>
        </P>
    </div>
</div>

<div class="post">
<div class="title-post">
<h1>点心菜 12 | 随园食单</h1>
<div class="post-meta">
  <p>作者： Lian</p>
  <p>日期：
    2018年04月17日 12:04
  </p>
</div>
</div>



  <div class="page">
      <p>梁昭明以点心为小食，郑傪嫂劝叔且点心，由来旧矣。作《点心单》。</p>
<h2 id="鳗面"><a href="#鳗面" class="headerlink" title="鳗面"></a>鳗面</h2><p>大鳗一条蒸烂，拆肉去骨，和入面中，入鸡汤清揉之擀成面皮，小刀划成细条，入鸡汁、火腿汁、蘑菇汁滚。</p>
<h2 id="温面"><a href="#温面" class="headerlink" title="温面"></a>温面</h2><p>将细面下汤沥干，放碗中，用鸡肉、香蕈浓卤，临吃，各自取瓢加上。</p>
<h2 id="鳝面"><a href="#鳝面" class="headerlink" title="鳝面"></a>鳝面</h2><p>熬鳝成卤，加面再滚。此杭州法。</p>
<h2 id="裙带面"><a href="#裙带面" class="headerlink" title="裙带面"></a>裙带面</h2><p>以小刀截面成条，微宽，则号“裙带面”。大概作面，总以汤多为佳，在碗中望不见面为妙。宁使食毕再加，以便引人入胜。此法扬州盛行，恰甚有道理。</p>
<h2 id="素面"><a href="#素面" class="headerlink" title="素面"></a>素面</h2><p>先一日将蘑菇蓬熬汁，定清；次日将笋熬汁，加面滚上。此法扬州定慧庵僧人制之极精，不肯传人。然其大概亦可仿求。其纯黑色的或云暗用虾汁、蘑菇原汁，只宜澄云泥沙，不重换水，则原味薄矣。</p>
<h2 id="蓑衣饼"><a href="#蓑衣饼" class="headerlink" title="蓑衣饼"></a>蓑衣饼</h2><p>干面用冷水调，不可多，揉擀薄后，卷拢再擀薄了，用猪油、白糖铺匀，再卷拢擀成薄饼，用猪油熯黄。如要盐的，用葱椒盐亦可。</p>
<h2 id="虾饼"><a href="#虾饼" class="headerlink" title="虾饼"></a>虾饼</h2><p>生虾肉，葱盐、花椒、甜酒脚少许，加水和面，香油灼透。</p>
<h2 id="薄饼"><a href="#薄饼" class="headerlink" title="薄饼"></a>薄饼</h2><p>山东孔藩台家制薄饼，薄若蝉翼，大若茶盘，柔腻绝伦。家人如其法为之，卒不能及，不知何故。秦人制小锡罐，装饼三十张。每客一罐。饼小如柑。罐有盖，可以贮馅。用炒肉丝，其细如发。葱亦如之。猪羊并用，号曰“西饼”。</p>
<h2 id="面老鼠"><a href="#面老鼠" class="headerlink" title="面老鼠"></a>面老鼠</h2><p>以热水和面，俟鸡汁滚时，以箸夹入，不分大小，加活菜心，别有风味。</p>
<h2 id="颠不棱即肉饺也"><a href="#颠不棱即肉饺也" class="headerlink" title="颠不棱即肉饺也"></a>颠不棱即肉饺也</h2><p>糊面摊开，裹肉为馅蒸之。其计好处全在作馅得法，不过肉嫩去筋作料而已。余到广东，吃官司镇台颠不棱，甚佳。中用肉皮煨膏为馅，故觉软美。</p>
<h2 id="韭合"><a href="#韭合" class="headerlink" title="韭合"></a>韭合</h2><p>韭菜切末拌肉，加作料，面皮包之，入油灼之。面内加酥更妙。</p>
<h2 id="糖饼（又名面衣）"><a href="#糖饼（又名面衣）" class="headerlink" title="糖饼（又名面衣）"></a>糖饼（又名面衣）</h2><p>糖水溲面，起油锅令热，用箸夹入；其作成饼形者，号“软锅饼”，杭州法也。</p>
<h2 id="烧饼"><a href="#烧饼" class="headerlink" title="烧饼"></a>烧饼</h2><p>用松子、胡桃仁敲碎，加糖屑、脂油和面炙之，以两面熯黄为度，而加芝麻。叩儿会做，面罗至四五次，则白如雪矣。须用两面锅，上下放火，得奶酥更佳。</p>
<h2 id="千层馒头"><a href="#千层馒头" class="headerlink" title="千层馒头"></a>千层馒头</h2><p>杨参戎家制馒头，其白如雪，揭之如有千层。金陵人不能也。其法扬州得半，常州、无锡亦得其半。</p>
<h2 id="面茶"><a href="#面茶" class="headerlink" title="面茶"></a>面茶</h2><p>熬粗茶汁，炒面兑入，加芝麻酱亦可，加牛乳亦可，微加一撮盐。无乳则加奶酥、奶皮亦可。</p>
<h2 id="杏酪"><a href="#杏酪" class="headerlink" title="杏酪"></a>杏酪</h2><p>捶杏仁作浆，挍去渣，拌米粉，加紧糖熬之。</p>
<h2 id="粉衣"><a href="#粉衣" class="headerlink" title="粉衣"></a>粉衣</h2><p>如作面衣之法。加糖、俱可，取其便也。</p>
<h2 id="竹叶粽"><a href="#竹叶粽" class="headerlink" title="竹叶粽"></a>竹叶粽</h2><p>取竹叶裹白糯米煮之。尖小如初生菱角。</p>
<h2 id="萝卜汤圆"><a href="#萝卜汤圆" class="headerlink" title="萝卜汤圆"></a>萝卜汤圆</h2><p>萝卜刨丝滚熟，去臭气，微干，加葱酱拌之，放粉团中作馅，再用麻油灼之。汤滚亦可。春圃方伯家制萝卜饼，叩儿学会，可照此法作韭菜饼、野鸡饼试之。</p>
<h2 id="水粉汤圆"><a href="#水粉汤圆" class="headerlink" title="水粉汤圆"></a>水粉汤圆</h2><p>用水粉和作汤圆，滑腻异常，中用松仁、核桃、猪油、糖作馅，或嫩肉去筋丝捶烂，加葱末、秋油作馅亦可。作水粉法，以糯米浸水中一日夜，带水磨之，用布盛接，布下加灰，以去其渣，取细粉晒干用。</p>
<h2 id="脂油糕"><a href="#脂油糕" class="headerlink" title="脂油糕"></a>脂油糕</h2><p>用纯糯粉拌脂油，放盘中蒸熟，加冰糖捶碎，入粉中蒸好，用刀切开。</p>
<h2 id="雪花糕"><a href="#雪花糕" class="headerlink" title="雪花糕"></a>雪花糕</h2><p>蒸糯饭捣烂，用芝麻屑加糖为馅，打成一饼，再切方块。</p>
<h2 id="软香糕"><a href="#软香糕" class="headerlink" title="软香糕"></a>软香糕</h2><p>软香糕，以苏州都林桥为第一。其次虎丘糕，西施家为第二。南京南门外报恩寺则第三矣。</p>
<h2 id="百果糕"><a href="#百果糕" class="headerlink" title="百果糕"></a>百果糕</h2><p>杭州北关外卖者最佳。以粉糯多松仁、胡桃而不放橙丁者为妙。其甜处非蜜非糖，可暂可久。家中不能得其法。</p>
<h2 id="栗糕"><a href="#栗糕" class="headerlink" title="栗糕"></a>栗糕</h2><p>煮栗极烂，以纯糯粉加糖为糕蒸之，上加瓜仁、松子。此重阳小食也。</p>
<h2 id="青糕、青团"><a href="#青糕、青团" class="headerlink" title="青糕、青团"></a>青糕、青团</h2><p>捣青草为汁，和粉作粉团，色如碧玉。</p>
<h2 id="合欢饼"><a href="#合欢饼" class="headerlink" title="合欢饼"></a>合欢饼</h2><p>蒸糕为饭，以木印印之，如小珙璧状，入铁架熯之，微用油，方不粘架。</p>
<h2 id="鸡豆糕"><a href="#鸡豆糕" class="headerlink" title="鸡豆糕"></a>鸡豆糕</h2><p>研碎鸡豆，用微粉为糕，放盘中蒸之。临食用小刀片开。</p>
<h2 id="鸡豆粥"><a href="#鸡豆粥" class="headerlink" title="鸡豆粥"></a>鸡豆粥</h2><p>磨碎鸡豆为粥，鲜者最佳，陈者亦可。加山药、茯苓尤妙。</p>
<h2 id="金团"><a href="#金团" class="headerlink" title="金团"></a>金团</h2><p>杭州金团，凿木为桃、杏、元宝之状，和粉搦成，入木印中便成。其馅不拘荤素。</p>
<h2 id="麻团"><a href="#麻团" class="headerlink" title="麻团"></a>麻团</h2><p>蒸糯米捣烂为团，用芝麻屑拌糖作馅。</p>
<h2 id="芋粉团"><a href="#芋粉团" class="headerlink" title="芋粉团"></a>芋粉团</h2><p>磨芋粉晒干，和米粉用之。朝天宫道士制芋粉团，野鸡馅，极佳。</p>
<h2 id="熟藕"><a href="#熟藕" class="headerlink" title="熟藕"></a>熟藕</h2><p>藕须贯米加糖自煮，并汤极佳。外卖者多用灰水，味变，不可食也。余性爱食嫩藕，虽软熟而以齿决，故味在也。如老藕一煮成泥，便无味矣。</p>
<h2 id="新栗、新菱"><a href="#新栗、新菱" class="headerlink" title="新栗、新菱"></a>新栗、新菱</h2><p>新出之栗，烂煮之，有松子仁香。厨人不肯煨烂，故金陵人有终身不知其味者。新菱亦然。金陵人待其老方食故也。</p>
<h2 id="莲子"><a href="#莲子" class="headerlink" title="莲子"></a>莲子</h2><p>建莲虽贵，不如湖莲之易煮也。大概小熟抽心去皮，后下汤，用文火煨之，闷住合盖，不可开视，河停火。如此两炷香，则莲子熟时，不生骨矣。</p>
<h2 id="芋"><a href="#芋" class="headerlink" title="芋"></a>芋</h2><p>十月天晴时，取芋子、芋头，晒之极干，放草中，勿使冻伤。春间煮食，有自然之甘。俗人不知。</p>
<h2 id="萧美人点心"><a href="#萧美人点心" class="headerlink" title="萧美人点心"></a>萧美人点心</h2><p>仪真南门外，萧美人善制点心，凡馒头、糕、饺之类，小巧可爱，洁白如雪。</p>
<h2 id="刘方伯月饼"><a href="#刘方伯月饼" class="headerlink" title="刘方伯月饼"></a>刘方伯月饼</h2><p>用山东飞面，作酥为皮，中用松仁、核桃仁、瓜子仁为细末，微加冰糖和猪油儿馅，食之不觉甚甜，而香松柔腻，迥异寻常。</p>
<h2 id="陶方伯十景点心"><a href="#陶方伯十景点心" class="headerlink" title="陶方伯十景点心"></a>陶方伯十景点心</h2><p>每至年节，陶方伯夫人手制点心十种，皆山东飞面所为。奇形诡状，五色纷披。食之皆甘，令人应接不暇。萨制军云：“吃孔方伯薄饼，而天下之薄饼可废；吃陶方伯十景点心，而天下之点心可废。”自陶方伯亡，而此点心亦成《广陵散》矣。呜呼！</p>
<h2 id="杨中丞西洋饼"><a href="#杨中丞西洋饼" class="headerlink" title="杨中丞西洋饼"></a>杨中丞西洋饼</h2><p>用鸡蛋清和飞面作稠水，放碗中。打铜夹剪一把，头上作饼形，如蝶大，上下两面，铜合缝处不到一分。生烈火烘铜夹，撩稠水，一糊一夹一熯，顷刻成饼。白如雪，明如绵纸，微加冰糖、松仁屑子。</p>
<h2 id="白云片"><a href="#白云片" class="headerlink" title="白云片"></a>白云片</h2><p>南殊锅巴，薄如绵纸，以油炙之，微加白糖，上口极脆。金陵人制之最精，号“白云片”。</p>
<h2 id="风枵"><a href="#风枵" class="headerlink" title="风枵"></a>风枵</h2><p>以白粉浸透，制小片入猪油灼之，起锅时加糖糁之，色白如霜，上口而化。杭人号曰“风枵”。</p>
<h2 id="三层玉带糕"><a href="#三层玉带糕" class="headerlink" title="三层玉带糕"></a>三层玉带糕</h2><p>以纯糯粉作糕，分作三层；一层粉，一层猪油白糖，夹好蒸之，蒸熟切开。苏州人法也。</p>
<h2 id="运司糕"><a href="#运司糕" class="headerlink" title="运司糕"></a>运司糕</h2><p>卢雅雨作运司，年已老矣。扬州店中作糕献之，大加称赏。从此遂有“运司糕”之名。色白如雪，点胭脂，红如桃花。微糖作馅，淡而弥旨。以运司衙门前店作为佳。他店粉粗色劣。</p>
<h2 id="沙糕"><a href="#沙糕" class="headerlink" title="沙糕"></a>沙糕</h2><p>糯粉蒸糕，中夹芝麻、糖屑。</p>
<h2 id="小馒头、小馄饨"><a href="#小馒头、小馄饨" class="headerlink" title="小馒头、小馄饨"></a>小馒头、小馄饨</h2><p>作馒头如胡桃大，就蒸笼食之。每箸可夹一双。扬州物也。扬州发酵最佳。手捺之不盈半寸，放松仍隆然而高。小馄饨小如龙眼，用鸡汤下之。</p>
<h2 id="雪蒸糕法"><a href="#雪蒸糕法" class="headerlink" title="雪蒸糕法"></a>雪蒸糕法</h2><p>每磨细粉，用糯米二分，粳米八分为则，一拌粉，将置盘中，用凉水细细洒之，以捏则如团、撒则如砂为度。将粗麻筛筛出，其剩下块搓碎，仍于筛上尽出之，前后和匀，使干湿不偏枯，以巾覆之，勿令风干日燥，听用。（水中酌加上洋糖则更有味，与市中枕儿糕法同。）一锡圈及锡钱，俱宜洗剔极净，临时略将香油和水，布蘸拭之。每一蒸后，必一洗一拭。一锡圈内，将锡钱置妥，先松装粉一小半，将果馅轻置当中，后将粉松装满圈，轻轻攩平，套汤瓶上盖之，视盖口气直冲为度。取出覆之，先去圈，后去钱，饰以胭脂，两圈更递为用。一汤瓶宜洗净，置汤分寸以及肩为度。然多滚则汤易涸，宜留心看视，备热水频添。</p>
<h2 id="作酥饼法"><a href="#作酥饼法" class="headerlink" title="作酥饼法"></a>作酥饼法</h2><p>冷定脂油一碗，开水一碗，先将油同水搅匀，入生面，尽揉要软，如擀饼一样，外用蒸熟面入脂油，合作一处，不要硬了。然后将生面做团子，如核桃大，将熟面亦作团子，略小一晕，再将熟面团子包在生面团子中，擀成长饼，长可八寸，宽二三寸许，然后折叠如碗样，包上穰子。</p>
<h2 id="天然饼"><a href="#天然饼" class="headerlink" title="天然饼"></a>天然饼</h2><p>泾阳张荷塘明府家制天然饼，用上白飞面，加微糖及脂油为酥，随意搦成饼样，如碗大，不拘方圆，厚二分许。用洁净小鹅子石衬而熯之，随其自为凹凸，色半黄便起，松美异常。或用盐亦可。</p>
<h2 id="花边月饼"><a href="#花边月饼" class="headerlink" title="花边月饼"></a>花边月饼</h2><p>明府家制花边月饼，不在山东刘方伯之下。余常以轿迎其女厨来园制造，看用飞面拌生猪油子团百搦，才用枣肉嵌入为馅，裁如碗大，以手搦其四边菱花样。用火盆两个，上下覆而炙之。枣不去皮，取其鲜也；油不先熬，取其生也。含之上口而化，甘而不腻，松而不滞，其工夫全在搦中，愈多愈妙。</p>
<h2 id="制馒头法"><a href="#制馒头法" class="headerlink" title="制馒头法"></a>制馒头法</h2><p>偶食新明府馒头，白细如雪，面有银光，以为是北面之故。龙云不然。面不分南北，只要罗得极细。罗筛至五次，则自然白细，不必北面也。惟做酵最难。请其庖人来教，学之卒不能松散。</p>
<h2 id="扬州洪府粽子"><a href="#扬州洪府粽子" class="headerlink" title="扬州洪府粽子"></a>扬州洪府粽子</h2><p>洪府制粽，取顶高糯米，捡其完善长白者，去共半颗散碎者，淘之极熟，用大箸叶裹之，中放好火腿一大块，封锅闷煨一日一夜，柴薪不断。食之滑腻温柔，肉与米化。或云：即用火腿肥者斩碎，散置米中。</p>

  </div>
</div>


<p class="nav-foot">
  <span class="left"><a href="/2018/04/17/draft-cook-suiyuan-13/">« 饭粥单 13 | 随...</a></span>
  <span class="right"><a href="/2018/04/17/draft-cook-suiyuan-14/">茶酒单 14 | 随... »</a></span>
</p>

<!-- 文档信息 -->
<div class="post-foot">
  <h3>文档信息</h3>
  <ul>
    <li>版权声明：自由转载-非商用-非衍生-保持署名（
      <a href="http://creativecommons.org/licenses/by-nc-nd/3.0/deed.zh">创意共享3.0许可证</a>）
    </li>
    <li>作者：<a href="/">Lian</a></li>
    <li>日期：2018年04月17日 12:04</li>
    <li>邮箱：lian1925@126.com</li>
  </ul>
</div>
      




<div class="content-comment">
  <h2>留言</h2>
  
  
		
</div>

<!-- 评论输入组件，填写数据：留言，称呼，电子邮件 -->

<div class="form-comment">
  <h2>
		我要发表看法
	</h2>

	<form method="post" 
	target="targetIfr"
	action="">
	 <!-- 留言正文 -->
	 
		
<p>
	<label for="comment-content">
		您的留言:
	</label>
</p>

<p>
	<textarea 
	id="comment-content" 
	name="content" 
	rows="10" cols="50">
	</textarea>
</p>

		<!-- 姓名 -->
	 
		
<p>
	<label for="comment-author">
		您的大名:
	</label>
</p>

<p>
	<input 
	id="comment-author" 
	name="author" 
	size="30" 
	value=""
	pattern="^.{2,150}$"
	required
	>
	<span class="hint">
			 «-必填
	</span
</p>


		<!-- 微信 -->
	 
		
<p>
	<label for="comment-wechat">
		您的微信:
	</label>
</p>

<p>
	<input 
	id="comment-wechat" 
	name="wechat" 
	size="30" 
	value=""
	pattern="^[a-zA-Zd_]{5,}$"
	
	>
	<span class="hint">
			 «-选填，不公开
	</span
</p>


		<!-- 电子邮箱 -->
		
		
<p>
	<label for="comment-email">
		电子邮箱：
	</label>
</p>

<p>
	<input 
	id="comment-email" 
	name="email" 
	size="30" 
	value=""
	pattern="^[a-zA-Z0-9_-]+@[a-zA-Z0-9_-]+(.[a-zA-Z0-9_-]+)+$"
	
	>
	<span class="hint">
			 «-选填，不公开
	</span
</p>


		
		<p>

		
<div class="button">
    <input 
    class="submit-button" 
    onclick="doButton('addComment')"
    value="发表">
    <span class="hint"> «- 点击按钮</span>
</div>
		</p>
	</form>
	<iframe name="targetIfr" style="display:none"></iframe> 
</div>


<!-- data:{
	name:'',
	type:'passwor',
	label:'您的大名',
	hint:'',
	pattern:'[A-z]{3}',
	required:"required"
} -->


<p id="info-meta" style="display:none;">
  draft-cook-suiyuan-12
</p>


<p id="info-url" style="display:none;">
  
</p>

<div class="footer">
  Copyright @ <a href="/">lian</a> | 2009-2018
</div>

</div>

<script src="/js/jquery.js"></script>
<script src="/js/APlayer.min.js"></script>
<script src="/js/post.js"></script>

</body>

</html>

