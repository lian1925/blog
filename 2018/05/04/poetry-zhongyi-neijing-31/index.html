
<!DOCTYPE html>

<html lang="en">

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <meta http-equiv="X-UA-Compatible" content="ie=edge">
  <link rel="icon" type="image/png" href="/img/sand2.png">
  <link rel="shortcut icon" type="image/x-icon" href="/img/sand2.png">
  <meta property="og:image" content="https://assets-cdn.github.com/images/modules/open_graph/github-octocat.png">
  
  <link rel="stylesheet" href="/css/style.css?v=1.3"> 
  <link href="//vjs.zencdn.net/6.7/video-js.min.css" rel="stylesheet">
  <script src="//vjs.zencdn.net/6.7/video.min.js"></script>
  
  <title>热论 31 | 素问 | 小沙丘的网络漫游记</title>
 <meta name="description" content="" >

 <!-- 百度统计 -->
 <script>
  var _hmt = _hmt || [];
  (function() {
    var hm = document.createElement("script");
    hm.src = "https://hm.baidu.com/hm.js?eafa0040e1ab3bed28ce82ef03de6e01";
    var s = document.getElementsByTagName("script")[0]; 
    s.parentNode.insertBefore(hm, s);
  })();
  </script>
  
<link rel="stylesheet" href="/css/prism-ghcolors.css" type="text/css"></head>
<body>
  
  <script>
      if (/mobile/i.test(navigator.userAgent) || /android/i.test(navigator.userAgent)){
        document.body.classList.add('mobile');            
      } else{
        document.body.classList.add('pc');
        document.getElementsByTagName("html")[0].style.fontSize="62.5%";
      }
      var u = navigator.userAgent;
var isAndroid = u.indexOf('Android') > -1 || u.indexOf('Adr') > -1; //android终端
var isiOS = !!u.match(/\(i[^;]+;( U;)? CPU.+Mac OS X/); //ios终端
if(isiOS){
  document.body.classList.add('ios');
  document.getElementsByTagName("html")[0].style.fontSize="65%";
           
}
    </script>

  <div class="container">
<!-- 用于文章页面的顶部，提供返回主页和主题页的按键 -->
<!-- 头部开始 -->

<div id="header">
    <p>小沙丘的网络漫游记
      <span> » 
        <a href="/home/">首页</a>
      </span>
      
      <span> » 
          <a href="/tags/医/">
            医
          </a>
      </span>
      
    </p>
</div>

<!-- 头部结束 -->



<!-- 分类组件，放置于文章页面的顶部，提供上(或下)一篇导航按键。 -->
<div class="asset-nav">
    <div class="entry-categories">
      <p>主题：
        <span> 
            <a href="/tags/医/">
              医
            </a>
        </span>
      </p>
    </div>
    <div class="entry-location-mobile">
        <span>
            
            <a href="/2018/05/04/poetry-zhongyi-neijing-30/">
            &#8676;
            </a>
        </span>
        <span>
            
            <a href="/2018/05/04/poetry-zhongyi-neijing-32/">
              &#8677;
            </a>
        </span>
    </div>
    <div class="entry-location">
        <P>上一篇：
                <a href="/2018/05/04/poetry-zhongyi-neijing-30/">
                    阳明脉解 30 | 素问
                </a>
        </P>
        <P>下一篇：

                <a href="/2018/05/04/poetry-zhongyi-neijing-32/">
                    刺热 32 | 素问
                </a>
        </P>
    </div>
</div>

<div class="post">
<div class="title-post">
<h1>热论 31 | 素问</h1>
<div class="post-meta">
  <p>作者： Lian</p>
  <p>日期：
    2018年05月04日 14:05
  </p>
</div>
</div>



  
  <div class="page">
      <p>　　黄帝问曰：今夫热病者，皆伤寒之类也，或愈或死，其死皆以六七日之间，其愈皆以十日以上者，何也？不知其解，愿闻其故。</p>
<p>　　岐伯对曰：巨阳者，诸阳之属也，其脉连于风府，故为诸阳主气也。人之伤于寒也，则为病热，热虽甚不死；其两感于寒而病者，必不免于死。</p>
<p>　　帝曰：愿闻其状。</p>
<p>　　岐伯曰：伤寒一日，巨阳受之，故头项痛腰脊强。二日阳明受之，阳明主肉，其脉侠鼻络于目，故身热目疼而鼻干，不得卧也。三日少阳受之，少阳主胆，其脉循胁络于耳，故胸胁痛而耳聋。三阳经络皆受其病，而未入于藏者，故可汗而已。四日太阴受之，太阴脉布胃中络于嗌，故腹满而嗌干。五日少阴受之，少阴脉贯肾络于肺，系舌本，故口燥舌干而喝。六日厥阴受之，厥阴脉循阴器而络于肝，故烦满而囊缩。三阴三阳，五藏六府皆受病，荣卫不行，五藏不通则死矣。</p>
<p>　　其不两感于寒者，七日巨阳病衰，头痛少愈；八日阳明病衰，身热少愈；九日少阳病衰，耳聋微闻；十日太阴病衰，腹减如故，则思饮食；十一日少阴病衰，渴止不满，舌干已而嚏；十二日厥阴病衰，囊纵少腹微下，大气皆去，病日已矣。</p>
<p>　　帝曰：治之奈何？</p>
<p>　　岐伯曰：治之各通其藏脉，病日衰已矣。其未满三日者，可汗而已；其满三日者，可泄而已。</p>
<p>　　帝曰：热病已愈，时有所遗者，何也？</p>
<p>　　岐伯曰：诸遗者，热甚而强食之，故有所遗也。若此者，皆病已衰，而热有所藏，因其谷气相薄，两热相合，故有所遗也。</p>
<p>　　帝曰：善。治遗奈何？</p>
<p>　　岐伯曰：视其虚实，调其逆从，可使必已矣。</p>
<p>　　帝曰：病热当何禁之？</p>
<p>　　岐伯曰：病热少愈，食肉则复，多食则遗，此其禁也。</p>
<p>　　帝曰：其病两感于寒者，其脉应与其病形何如？</p>
<p>　　岐伯曰：两感于寒者，病一日则巨阳与少阴俱病，则头痛口干而烦满；二日则阳明与太阴俱病，则腹满身热，不欲食谵言；三日则少阳与厥阴俱病，则耳聋囊缩而厥，水浆不入，不知人，六日死。</p>
<p>　　帝曰：五藏已伤，六府不通，荣卫不行，如是之后，三日乃死，何也？</p>
<p>　　岐伯曰：阳明者，十二经脉之长也，其血气盛，故不知人，三日其气乃尽，故死矣。</p>
<p>　　凡病伤寒而成温者，先夏至日者为病温，后夏至日者为病暑，暑当与汗皆出，勿止。</p>

  </div>
</div>


<p class="nav-foot">
  <span class="left"><a href="/2018/05/04/poetry-zhongyi-neijing-30/">« 阳明脉解 30 | ...</a></span>
  <span class="right"><a href="/2018/05/04/poetry-zhongyi-neijing-32/">刺热 32 | 素问... »</a></span>
</p>

<!-- 文档信息 -->
<div class="post-foot">
  <h3>文档信息</h3>
  <ul>
    <li>版权声明：自由转载-非商用-非衍生-保持署名（
      <a href="http://creativecommons.org/licenses/by-nc-nd/3.0/deed.zh">创意共享3.0许可证</a>）
    </li>
    <li>作者：<a href="/">Lian</a></li>
    <li>日期：2018年05月04日 14:05</li>
    <li>邮箱：lian1925@126.com</li>
  </ul>
</div>
      




<div class="content-comment">
  <h2>留言</h2>
  
  
		
</div>

<!-- 评论输入组件，填写数据：留言，称呼，电子邮件 -->

<div class="form-comment">
  <h2>
		我要发表看法
	</h2>

	<form method="post" 
	target="targetIfr"
	action="">
	 <!-- 留言正文 -->
	 
		
<p>
	<label for="comment-content">
		您的留言:
	</label>
</p>

<p>
	<textarea 
	id="comment-content" 
	name="content" 
	rows="10" cols="50">
	</textarea>
</p>

		<!-- 姓名 -->
	 
		
<p>
	<label for="comment-author">
		您的大名:
	</label>
</p>

<p>
	<input 
	id="comment-author" 
	name="author" 
	size="30" 
	value=""
	pattern="^.{2,150}$"
	required
	>
	<span class="hint">
			 «-必填
	</span
</p>


		<!-- 微信 -->
	 
		
<p>
	<label for="comment-wechat">
		您的微信:
	</label>
</p>

<p>
	<input 
	id="comment-wechat" 
	name="wechat" 
	size="30" 
	value=""
	pattern="^[a-zA-Zd_]{5,}$"
	
	>
	<span class="hint">
			 «-选填，不公开
	</span
</p>


		<!-- 电子邮箱 -->
		
		
<p>
	<label for="comment-email">
		电子邮箱：
	</label>
</p>

<p>
	<input 
	id="comment-email" 
	name="email" 
	size="30" 
	value=""
	pattern="^[a-zA-Z0-9_-]+@[a-zA-Z0-9_-]+(.[a-zA-Z0-9_-]+)+$"
	
	>
	<span class="hint">
			 «-选填，不公开
	</span
</p>


		
		<p>

		
<div class="button">
    <input 
    class="submit-button" 
    onclick="doButton('addComment')"
    value="发表">
    <span class="hint"> «- 点击按钮</span>
</div>
		</p>
	</form>
	<iframe name="targetIfr" style="display:none"></iframe> 
</div>


<!-- data:{
	name:'',
	type:'passwor',
	label:'您的大名',
	hint:'',
	pattern:'[A-z]{3}',
	required:"required"
} -->


<p id="info-meta" style="display:none;">
  poetry-zhongyi-neijing-31
</p>


<p id="info-url" style="display:none;">
  
</p>

<div class="footer">
  Copyright @ <a href="/">lian</a> | 2009-2018
</div>

</div>

<script src="/js/jquery.js"></script>
<script src="/js/APlayer.min.js"></script>
<script src="/js/post.js"></script>

</body>

</html>

