
<!DOCTYPE html>

<html lang="en">

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <meta http-equiv="X-UA-Compatible" content="ie=edge">
  <link rel="icon" type="image/png" href="/img/sand2.png">
  <link rel="shortcut icon" type="image/x-icon" href="/img/sand2.png">
  <meta property="og:image" content="https://assets-cdn.github.com/images/modules/open_graph/github-octocat.png">
  
  <link rel="stylesheet" href="/css/style.css?v=1.3"> 
  <link href="//vjs.zencdn.net/6.7/video-js.min.css" rel="stylesheet">
  <script src="//vjs.zencdn.net/6.7/video.min.js"></script>
  
  <title>平脉法 4 | 卷一 | 小沙丘的网络漫游记</title>
 
<link rel="stylesheet" href="/css/prism-ghcolors.css" type="text/css"></head>
<body>
  
  <script>
      if (/mobile/i.test(navigator.userAgent) || /android/i.test(navigator.userAgent)){
        document.body.classList.add('mobile');            
      } else{
        document.body.classList.add('pc');
        document.getElementsByTagName("html")[0].style.fontSize="62.5%";
      }
      var u = navigator.userAgent;
var isAndroid = u.indexOf('Android') > -1 || u.indexOf('Adr') > -1; //android终端
var isiOS = !!u.match(/\(i[^;]+;( U;)? CPU.+Mac OS X/); //ios终端
if(isiOS){
  document.body.classList.add('ios');
  document.getElementsByTagName("html")[0].style.fontSize="65%";
           
}
    </script>

  <div class="container">
<!-- 用于文章页面的顶部，提供返回主页和主题页的按键 -->
<!-- 头部开始 -->

<div id="header">
    <p>小沙丘的网络漫游记
      <span> » 
        <a href="/home/">首页</a>
      </span>
      
      <span> » 
          <a href="/tags/医/">
            医
          </a>
      </span>
      
    </p>
</div>

<!-- 头部结束 -->



<!-- 分类组件，放置于文章页面的顶部，提供上(或下)一篇导航按键。 -->
<div class="asset-nav">
    <div class="entry-categories">
      <p>主题：
        <span> 
            <a href="/tags/医/">
              医
            </a>
        </span>
      </p>
    </div>
    <div class="entry-location-mobile">
        <span>
            
            <a href="/2018/05/04/poetry-zhongyi-shanghan-3/">
            &#8676;
            </a>
        </span>
        <span>
            
            <a href="/2018/05/04/poetry-zhongyi-shanghan-5/">
              &#8677;
            </a>
        </span>
    </div>
    <div class="entry-location">
        <P>上一篇：
                <a href="/2018/05/04/poetry-zhongyi-shanghan-3/">
                    辨脉法 3 | 卷一
                </a>
        </P>
        <P>下一篇：

                <a href="/2018/05/04/poetry-zhongyi-shanghan-5/">
                    伤寒例 5 | 卷二
                </a>
        </P>
    </div>
</div>

<div class="post">
<div class="title-post">
<h1>平脉法 4 | 卷一</h1>
<div class="post-meta">
  <p>作者： Lian</p>
  <p>日期：
    2018年05月04日 16:05
  </p>
</div>
</div>



  
  <div class="page">
      <h2 id="平脉法第二"><a href="#平脉法第二" class="headerlink" title="平脉法第二"></a>平脉法第二</h2><p>【问曰】脉有三部，阴阳相乘。荣卫血气，在人体躬。呼吸出入，上下于中，因息游布，津液流通。随时动作，效象形容，春弦秋浮，冬沉夏洪。察色观脉，大小不同，一时之间，变无经常，尺寸参差，或短或长。上下乖错，或存或亡。病辄改易，进退低昂。心迷意惑，动失纪纲。愿为具陈，令得分明。</p>
<p>【师曰】子之所问，道之根源。脉有三部，尺寸及关。荣卫流行，不失衡铨。</p>
<p>肾沉、心洪、肺浮、肝弦，此自经常，不失铢分。</p>
<p>出入升降，漏刻周旋，水下二刻，一周循环。当复寸口，虚实见焉。</p>
<p>变化相乘，阴阳相干。风则浮虚，寒则牢坚；沉潜水畜，支饮急弦；动则为痛，数则热烦。</p>
<p>设有不应，知变所缘，三部不同，病各异端。</p>
<p>太过可怪，不及亦然，邪不空见，中必有奸，审察表里，三焦别焉，知其所舍，消息诊看，料度府藏，独见若神。为子条记，传与贤人。</p>
<p>【师曰】呼吸者，脉之头也。初持脉，来疾去迟，此出疾入迟，名曰内虚外实也。初持脉，来迟去疾，此出迟入疾，名曰内实外虚也。</p>
<p>【问曰】上工望而知之，中工问而知之，下工脉而知之，愿闻其说。</p>
<p>【师曰】病家人请云，病人若发热，身体疼，病人自卧。师到，诊其脉，沉而迟者，知其差也。何以知之？表有病者，脉当浮大，今脉反沉迟，故知愈也。</p>
<p>假令病人云，腹内卒痛，病人自坐。师到，脉之，浮而大者，知其差也。何以知之？若里有病者，脉当沉而细，今脉浮大，故知愈也。</p>
<p>【师曰】病家人来请云，病人发热，烦极。明日师到，病人向壁卧，此热已去也。设令脉不和，处言已愈。</p>
<p>设令向壁卧，闻师到，不惊起而盼视，若三言三止，脉之，咽唾者，此诈病也。设令脉自和，处言汝病大重，当须服吐下药，针灸数十百处，乃愈。</p>
<p>师持脉，病人欠者，无病也。脉之，呻者，病也。言迟者，风也。摇头言者，里痛也。行迟者，表强也。坐而伏者，短气也。坐而下一脚者，腰痛也。里实护腹，如怀卵物者，心痛也。</p>
<p>【师曰】伏气之病，以意候之，今月之内，欲有伏气。假令旧有伏气，当须脉之。若脉微弱者，当喉中痛似伤，非喉痹也。病人云：实咽中痛，虽尔，今复欲下利。</p>
<p>【问曰】人病恐怖者，其脉何状？</p>
<p>【师曰】脉形如循丝，累累然，其面白脱色也。</p>
<p>【问曰】人不饮，其脉何类？</p>
<p>【师曰】其脉自涩，唇口干燥也。</p>
<p>【问曰】人愧者，其脉何类？</p>
<p>【师曰】脉浮，而面色乍白乍赤。</p>
<p>【问曰】经说，脉有三菽、六菽重者，何谓也？</p>
<p>【师曰】脉者，人以指按之，如三菽之重者，肺气也；如六菽之重者，心气也；如九菽之重者，脾气也；如十二菽之重者，肝气也；按之至骨者，肾气也。</p>
<p>假令下利，寸口、关上、尺中，悉不见脉，然尺中时一小见，脉再举头者，肾气也。若见损脉来至，为难治。</p>
<p>【问曰】脉有相乘、有纵、有横、有逆、有顺，何也？</p>
<p>【师曰】水行乘火，金行乘木，名曰纵；火行乘水，木行乘金，名曰横；水行乘金，火行乘木，名曰逆；金行乘水，木行乘火，名曰顺也。</p>
<p>【问曰】脉有残贼，何谓也？</p>
<p>【师曰】脉有弦、紧、浮、滑、沉、涩，此六者名曰残贼，能为诸脉作病也。</p>
<p>【问曰】脉有灾怪，何谓也？</p>
<p>【师曰】假令人病，脉得太阳，与形证相应，因为作汤。比还送汤如食顷，病人乃大吐，若下利，腹中痛。</p>
<p>【师曰】我前来不见此证，今乃变异，是名灾怪。又【问曰】何缘作此吐利？</p>
<p>【答曰】或有旧时服药，今乃发作，故名灾怪耳。</p>
<p>【问曰】东方肝脉，其形何似？</p>
<p>【师曰】肝者木也，名厥阴，其脉微弦濡弱而长，是肝脉也。肝病自得濡弱者，愈也。</p>
<p>假令得纯弦脉者，死，何以知之？以其脉如弦直，是肝藏伤，故知死也。</p>
<p>南方心脉，其形何似？</p>
<p>【师曰】心者火也，名少阴，其脉洪大而长，是心脉也。心病自得洪大者，愈也。</p>
<p>假令脉来微去大，故名反，病在里也。脉来头小本大者，故名复，病在表也。上微头小者，则汗出；下微本大者，则为关格不通，不得尿。头无汗者可治，有汗者死。</p>
<p>西方肺脉，其形何似？</p>
<p>【师曰】肺者金也，名太阴，其脉毛浮也，肺病自得此脉。若得缓迟者，皆愈；若得数者，则剧。何以知之？数者南方火，火克西方金，法当痈肿，为难治也。</p>
<p>【问曰】二月得毛浮脉，何以处言至秋当死。</p>
<p>【师曰】二月之时，脉当濡弱，反得毛浮者，故知至秋死。二月肝用事，肝脉属木，应濡弱，反得毛浮者，是肺脉也。肺属金，金来克木，故知至秋死。他皆仿此。</p>
<p>【师曰】脉，肥人责浮，瘦人责沉。肥人当沉，今反浮；瘦人当浮，今反沉，故责之。</p>
<p>【师曰】寸脉下不至关，为阳绝；尺脉上不至关，为阴绝。此皆不治，决死也。若计其余命死生之期，期以月节克之也。</p>
<p>【师曰】脉病人不病，名曰行尸，以无王气，卒眩仆不识人者，短命则死。人病脉不病，名曰内虚，以无谷神，虽困无苦。</p>
<p>【问曰】翕奄沉，名曰滑，何谓也？沉为纯阴，翕为正阳，阴阳和合，故令脉滑。关尺自平，阳明脉微沉，食饮自可。少阴脉微滑，滑者紧之浮名也，此为阴实，其人必股内汗出，阴下湿也。</p>
<p>【问曰】曾为人所难，紧脉从何而来？</p>
<p>【师曰】假令亡汗、若吐，以肺里寒，故令脉紧也。假令咳者，坐饮冷水，故令脉紧也。假令下利，以胃中虚冷，故令脉紧也。</p>
<p>寸口卫气盛，名曰高；荣气盛，名曰章；高章相搏，名曰纲。卫气弱，名曰惵；荣气弱，名曰卑；惵卑相搏，名曰损。卫气和，名曰缓；荣气和，名曰迟；迟缓相搏，名曰沉。</p>
<p>寸口脉缓而迟，缓则阳气长，其色鲜，其颜光，其声商，毛发长；迟则阴气盛，骨髓生，血满，肌肉紧薄鲜硬。阴阳相抱，荣卫俱行，刚柔相搏，名曰强也。</p>
<p>趺阳脉滑而紧，滑者胃气实，紧者脾气强。持实击强，痛还自伤，以手把刃，坐作疮也。</p>
<p>寸口脉浮而大，浮为虚，大为实。在尺为关，在寸为格。关则不得小便，格则吐逆。</p>
<p>趺阳脉伏而涩，伏则吐逆，水谷不化，涩则食不得入，名曰关格。</p>
<p>脉浮而大，浮为风虚，大为气强，风气相搏，必成隐疹，身体为痒。痒者名泄风，久久为痂癞。</p>
<p>寸口脉弱而迟，弱者卫气微，迟者荣中寒。荣为血，血寒则发热；卫为气，气微者心内饥，饥而虚满不能食也。</p>
<p>肤阳脉大而紧者，当即下利，为难治。</p>
<p>寸口脉弱而缓，弱者阳气不足，缓者胃气有余。噫而吞酸，食卒不下，气填于膈上也（一作下）。</p>
<p>趺阳脉紧而浮，浮为气，紧为寒。浮为腹满，紧为绞痛。浮紧相搏，肠鸣而转，转即气动，隔气乃下。少阴脉不出，其阴肿大而虚也。</p>
<p>寸口脉微而涩，微者卫气不行，涩者荣气不逮。荣卫不能相将，三焦无所仰，身体痹不仁。荣气不足，则烦疼，口难言；卫气虚，则恶寒数欠。三焦不归其部，上焦不归者，噫而酢吞；中焦不归者，不能消谷引食；下焦不归者，则遗溲。</p>
<p>趺阳脉沉而数，沉为实，数消谷。紧者，病难治。</p>
<p>寸口脉微而涩，微者卫气衰，涩者荣气不足。卫气衰，面色黄；荣气不足，面色青。荣为根，卫为叶。荣卫俱微，则根叶枯槁，而寒栗咳逆，唾腥吐涎沫也。</p>
<p>趺阳脉浮而芤，浮者卫气衰，芤者荣气伤，其身体瘦，肌肉甲错，浮芤相搏，宗气衰微，四属断绝。</p>
<p>寸口脉微而缓，微者卫气疏，疏则其肤空；缓者胃气实，实则谷消而水化也。谷入于胃，脉道乃行，而入于经，其血乃成。荣盛，则其肤必疏，三焦绝经，名曰血崩。</p>
<p>肤阳脉微而紧，紧则为寒，微则为虚，微紧相搏，则为短气。</p>
<p>少阴脉弱而涩，弱者微烦，涩者厥逆。</p>
<p>趺阳脉不出，脾不上下，身冷肤硬。</p>
<p>少阴脉不至，肾气微，少精血，奔气促迫，上入胸隔，宗气反聚，血结心下，阳气退下，热归阴股，与阴相动，令身不仁，此为尸厥。当刺期门、巨阙。</p>
<p>寸口脉微，尺脉紧，其人虚损多汗，知阴常在，绝不见阳也。</p>
<p>寸口诸微亡阳，诸濡亡血，诸弱发热，诸紧为寒。诸乘寒者，则为厥，郁冒不仁，以胃无谷气，脾涩不通，口急不能言，战而栗也。</p>
<p>【问曰】濡弱何以反适十一头？</p>
<p>【师曰】五藏六府相乘故令十一。</p>
<p>【问曰】何以知乘府，何以知乘藏？</p>
<p>【师曰】诸阳浮数为乘府，诸阴迟涩为乘藏也。</p>

  </div>
</div>


<p class="nav-foot">
  <span class="left"><a href="/2018/05/04/poetry-zhongyi-shanghan-3/">« 辨脉法 3 | 卷一...</a></span>
  <span class="right"><a href="/2018/05/04/poetry-zhongyi-shanghan-6/">辨痉湿暍脉证 6 |... »</a></span>
</p>

<!-- 文档信息 -->
<div class="post-foot">
  <h3>文档信息</h3>
  <ul>
    <li>版权声明：自由转载-非商用-非衍生-保持署名（
      <a href="http://creativecommons.org/licenses/by-nc-nd/3.0/deed.zh">创意共享3.0许可证</a>）
    </li>
    <li>作者：<a href="/">Lian</a></li>
    <li>日期：2018年05月04日 16:05</li>
    <li>邮箱：lian1925@126.com</li>
  </ul>
</div>
      




<div class="content-comment">
  <h2>留言</h2>
  
  
		
</div>

<!-- 评论输入组件，填写数据：留言，称呼，电子邮件 -->

<div class="form-comment">
  <h2>
		我要发表看法
	</h2>

	<form method="post" 
	target="targetIfr"
	action="">
	 <!-- 留言正文 -->
	 
		
<p>
	<label for="comment-content">
		您的留言:
	</label>
</p>

<p>
	<textarea 
	id="comment-content" 
	name="content" 
	rows="10" cols="50">
	</textarea>
</p>

		<!-- 姓名 -->
	 
		
<p>
	<label for="comment-author">
		您的大名:
	</label>
</p>

<p>
	<input 
	id="comment-author" 
	name="author" 
	size="30" 
	value=""
	pattern="^.{2,150}$"
	required
	>
	<span class="hint">
			 «-必填
	</span
</p>


		<!-- 微信 -->
	 
		
<p>
	<label for="comment-wechat">
		您的微信:
	</label>
</p>

<p>
	<input 
	id="comment-wechat" 
	name="wechat" 
	size="30" 
	value=""
	pattern="^[a-zA-Zd_]{5,}$"
	
	>
	<span class="hint">
			 «-选填，不公开
	</span
</p>


		<!-- 电子邮箱 -->
		
		
<p>
	<label for="comment-email">
		电子邮箱：
	</label>
</p>

<p>
	<input 
	id="comment-email" 
	name="email" 
	size="30" 
	value=""
	pattern="^[a-zA-Z0-9_-]+@[a-zA-Z0-9_-]+(.[a-zA-Z0-9_-]+)+$"
	
	>
	<span class="hint">
			 «-选填，不公开
	</span
</p>


		
		<p>

		
<div class="button">
    <input 
    class="submit-button" 
    onclick="doButton('addComment')"
    value="发表">
    <span class="hint"> «- 点击按钮</span>
</div>
		</p>
	</form>
	<iframe name="targetIfr" style="display:none"></iframe> 
</div>


<!-- data:{
	name:'',
	type:'passwor',
	label:'您的大名',
	hint:'',
	pattern:'[A-z]{3}',
	required:"required"
} -->


<p id="info-meta" style="display:none;">
  poetry-zhongyi-shanghan-4
</p>


<p id="info-url" style="display:none;">
  
</p>

<div class="footer">
  Copyright @ <a href="/">lian</a> | 2009-2018
</div>

</div>

<script src="/js/jquery.js"></script>
<script src="/js/APlayer.min.js"></script>
<script src="/js/post.js"></script>

</body>

</html>

