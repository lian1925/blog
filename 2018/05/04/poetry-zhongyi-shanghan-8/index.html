
<!DOCTYPE html>

<html lang="en">

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <meta http-equiv="X-UA-Compatible" content="ie=edge">
  <link rel="icon" type="image/png" href="/img/sand2.png">
  <link rel="shortcut icon" type="image/x-icon" href="/img/sand2.png">
  <meta property="og:image" content="https://assets-cdn.github.com/images/modules/open_graph/github-octocat.png">
  
  <link rel="stylesheet" href="/css/style.css?v=1.3"> 
  <link href="//vjs.zencdn.net/6.7/video-js.min.css" rel="stylesheet">
  <script src="//vjs.zencdn.net/6.7/video.min.js"></script>
  
  <title>辨太阳病脉证并治中 8 | 卷三 | 小沙丘的网络漫游记</title>
 
<link rel="stylesheet" href="/css/prism-ghcolors.css" type="text/css"></head>
<body>
  
  <script>
      if (/mobile/i.test(navigator.userAgent) || /android/i.test(navigator.userAgent)){
        document.body.classList.add('mobile');            
      } else{
        document.body.classList.add('pc');
        document.getElementsByTagName("html")[0].style.fontSize="62.5%";
      }
      var u = navigator.userAgent;
var isAndroid = u.indexOf('Android') > -1 || u.indexOf('Adr') > -1; //android终端
var isiOS = !!u.match(/\(i[^;]+;( U;)? CPU.+Mac OS X/); //ios终端
if(isiOS){
  document.body.classList.add('ios');
  document.getElementsByTagName("html")[0].style.fontSize="65%";
           
}
    </script>

  <div class="container">
<!-- 用于文章页面的顶部，提供返回主页和主题页的按键 -->
<!-- 头部开始 -->

<div id="header">
    <p>小沙丘的网络漫游记
      <span> » 
        <a href="/home/">首页</a>
      </span>
      
      <span> » 
          <a href="/tags/医/">
            医
          </a>
      </span>
      
    </p>
</div>

<!-- 头部结束 -->



<!-- 分类组件，放置于文章页面的顶部，提供上(或下)一篇导航按键。 -->
<div class="asset-nav">
    <div class="entry-categories">
      <p>主题：
        <span> 
            <a href="/tags/医/">
              医
            </a>
        </span>
      </p>
    </div>
    <div class="entry-location-mobile">
        <span>
            
            <a href="/2018/05/04/poetry-zhongyi-shanghan-7/">
            &#8676;
            </a>
        </span>
        <span>
            
            <a href="/2018/05/04/poetry-zhongyi-shanghan-9/">
              &#8677;
            </a>
        </span>
    </div>
    <div class="entry-location">
        <P>上一篇：
                <a href="/2018/05/04/poetry-zhongyi-shanghan-7/">
                    辨太阳病脉证并治法上 7 | 卷二
                </a>
        </P>
        <P>下一篇：

                <a href="/2018/05/04/poetry-zhongyi-shanghan-9/">
                    辨太阳病脉证并治下 9 | 卷四
                </a>
        </P>
    </div>
</div>

<div class="post">
<div class="title-post">
<h1>辨太阳病脉证并治中 8 | 卷三</h1>
<div class="post-meta">
  <p>作者： Lian</p>
  <p>日期：
    2018年05月04日 16:05
  </p>
</div>
</div>



  
  <div class="page">
      <p>太阳病，项背强几几，无汗，恶风，葛根汤主之。</p>
<h2 id="1-葛根汤方"><a href="#1-葛根汤方" class="headerlink" title="1 葛根汤方"></a>1 葛根汤方</h2><p>葛根四两　麻黄三两（去节）　桂二两（去皮）芍药二两（切）　甘草二两（炙）　生姜三两（切）大枣十二枚（掰）</p>
<p>右七味（口父）咀，以水一斗，先煮麻黄葛根，减二升，去沫，内诸药，煮取三升，去滓，温服一升，复取微似汗，不须啜粥，余如桂枝法将息及禁忌。</p>
<p>太阳与阳明合病者，必自下利，葛根汤主之。</p>
<p>太阳与阳明合病，不下利，但呕者，葛根加半夏汤主之。</p>
<h2 id="2-葛根加半夏汤方"><a href="#2-葛根加半夏汤方" class="headerlink" title="2 葛根加半夏汤方"></a>2 葛根加半夏汤方</h2><p>葛根四两　麻黄三两（去节，汤泡去黄汁，焙干称）　生姜三两（切）　甘草二两（炙）　芍药二两　桂枝二两（去皮）　大枣十二枚（掰）　半夏半斤（洗）</p>
<p>右八味，以水一斗，先煮葛根、麻黄，减二升，去白沫，内诸药，煮取三升，去滓，温服一升，复取微似汗。</p>
<p>太阳病，桂枝证，医反下之，利遂不止，脉促者，表未解也。喘而汗出者，葛根黄连黄芩汤主之。</p>
<h2 id="3-葛根黄芩黄连汤方"><a href="#3-葛根黄芩黄连汤方" class="headerlink" title="3 葛根黄芩黄连汤方"></a>3 葛根黄芩黄连汤方</h2><p>葛根半斤　甘草二两（炙，味甘平）　黄芩二两（味苦寒）　黄连三两（味苦寒）</p>
<p>右四味，以水八升，先煮葛根，减二升，内诸药，煮取二升，去滓，分温再服。</p>
<p>太阳病，头痛发热，身疼，腰痛，骨节疼痛，恶风，无汗而喘者，麻黄汤主之。</p>
<h2 id="4-麻黄汤方"><a href="#4-麻黄汤方" class="headerlink" title="4 麻黄汤方"></a>4 麻黄汤方</h2><p>麻黄三两（去节，味甘温）　桂技二两（去皮，味辛热）　甘草一两（炙，味甘平）　杏仁七十个（汤去皮尖，味辛温）</p>
<p>右四味，以水九升，先煮麻黄，减二升，去上沫，内诸药，煮取二升半，去滓，温服八合，复取微似汗，不须啜粥，余如桂枝法将息。</p>
<p>太阳与阳明合病，喘而胸满者，不可下，宜麻黄汤主之。</p>
<p>太阳病，十日以去，脉浮细而嗜卧者，外已解也。设胸满胁痛者，与小柴胡汤。脉但浮者，与麻黄汤。</p>
<p>太阳中风，脉浮紧，发热恶寒，身疼痛，不汗出而烦躁者，大青龙汤主之。若脉微弱，汗出恶风者，不可服。服之则厥逆，筋惕肉目闰，此为逆也。</p>
<h2 id="5-大青龙汤方"><a href="#5-大青龙汤方" class="headerlink" title="5 大青龙汤方"></a>5 大青龙汤方</h2><p>麻黄六两（去节，味甘温）　桂枝二两（去皮，味辛热）　甘草二两（炙，味甘平）　杏仁四十个（去皮尖，味苦，甘温）　生姜三两（切，味辛温）　大枣十二枚（掰，味甘温）　石膏如鸡子大（碎，味甘，微寒）</p>
<p>右七味，以水九升，先煮麻黄，减二升，去上沫，内诸药，煮取三升，去滓，温服一升，取微似汗，汗出多者，温粉扑之。一服汗者，停后服。汗多亡阳，遂虚，恶风烦躁，不得眠也。</p>
<p>伤寒脉浮缓，身不疼，但重，乍有轻时，无少阴证者，大青龙汤发之。</p>
<p>伤寒表不解，心下有水气，干呕发热而咳，或渴，或利，或噎，或小便不利，少腹满，或喘者，小青龙汤主之。</p>
<h2 id="6-小青龙汤方"><a href="#6-小青龙汤方" class="headerlink" title="6 小青龙汤方"></a>6 小青龙汤方</h2><p>麻黄三两（去节，味甘温）　芍药三两（味酸微寒）　五味子半升（味酸温）　干姜三两（味辛热）甘草三两（炙，味甘平）　桂枝三两（去皮，味辛热）半夏半升（汤洗，味辛，微温）　细辛三两（味辛温）</p>
<p>右八味，以水一斗，先煮麻黄，减二升，去上沫，内诸药，煮取三升，去滓，温服一升。</p>
<p>伤寒，心下有水气，咳而微喘，发热不渴。服汤已渴者，此寒去欲解也。小青龙汤主之。</p>
<p>太阳病，外证未解，脉浮弱者，当以汗解，宜桂枝汤。</p>
<p>太阳病，下之微喘者，表未解故也。桂枝加厚朴杏仁汤主之。</p>
<p>太阳病，外证未解者，不可下也，下之为逆。欲解外者，宜桂枝汤主之。</p>
<p>太阳病，先发汗不解，而复下之，脉浮者不愈。浮为在外，而反下之，故令不愈。今脉浮，故知在外，当须解外则愈，宜桂枝汤主之。</p>
<p>太阳病，脉浮紧，无汗，发热，身疼痛，八九日不解，表证仍在，此当发其汗。服药已，微除，其人发烦目瞑。剧者必衄，衄乃解，所以然者，阳气重故也。麻黄汤主之。</p>
<p>太阳病，脉浮紧，发热身无汗，自衄者愈。</p>
<p>二阳并病，太阳初得病时，发其汗，汗先出不彻，因转属阳明，续自微汗出，不恶寒。若太阳病证不罢者，不可下，下之为逆，如此可小发汗。设面色缘缘正赤者，阳气怫郁在表，当解之、熏之；若发汗不彻，不足言阳气怫郁不得越，当汗不汗，其人躁烦，不知痛处，乍在腹中，乍在四肢，按之不可得，其人短气，但坐，以汗出不彻故也，更发汗则愈。何以知汗出不彻？以脉涩故知也。</p>
<p>脉浮数者，法当汗出而愈。若下之，身重心悸者，不可发汗，当自汗出乃解。所以然者，尺中脉微，此里虚，须表里实，津液自和，便自汗出愈。</p>
<p>脉浮紧者，法当身疼痛，宜以汗解之。假令尺中迟者，不可发汗。何以知之然？以荣气不足，血少故也。</p>
<p>脉浮者，病在表，可发汗，宜麻黄汤。</p>
<p>脉浮而数者，可发汗，宜麻黄汤。</p>
<p>病常自汗出者，此为荣气和。荣气和者，外不谐，以卫气不共荣气和谐故尔。以荣行脉中，卫行脉外，复发其汗，荣卫和则愈，宜桂枝汤。</p>
<p>病人藏无他病，时发热，自汗出，而不愈者，此卫气不和也。先其时发汗则愈，宜桂枝汤主之。</p>
<p>伤寒脉浮紧，不发汗，因致衄者，麻黄汤主之。</p>
<p>伤寒不大便六七日，头痛有热者，与承气汤。其小便清者，知不在里，仍在表也，当须发汗；若头痛者必衄，宜桂枝汤。</p>
<p>伤寒发汗，解半日许，复烦，脉浮数者，可更发汗，宜桂枝汤主之。</p>
<p>凡病若发汗、若吐、若下、若亡津液，阴阳自和者，必自愈。</p>
<p>大下之后，复发汗，小便不利者，亡津液故也，勿治之，得小便利，必自愈。</p>
<p>下之后，复发汗，必振寒，脉微细。所以然者，以内外俱虚故也。</p>
<p>下之后，复发汗，昼日烦躁，不得眠，夜而安静，不呕不渴，无表证，脉沉微，身无大热者，干姜附子汤主之。</p>
<h2 id="7-干姜附子汤方"><a href="#7-干姜附子汤方" class="headerlink" title="7 干姜附子汤方"></a>7 干姜附子汤方</h2><p>干姜一两（味辛热）　附子一枚（生用，去皮，破八片，味辛热）</p>
<p>右二味，以水三升，煮取一升，去滓，顿服。</p>
<p>发汗后，身疼痛，脉沉迟者，桂枝加芍药生姜各一两人参三两新加汤主之。</p>
<p>发汗后，不可更行桂枝汤。汗出而喘，无大热者，可与麻黄杏仁甘草石膏汤主之。</p>
<h2 id="8-麻黄杏仁甘草石膏汤方"><a href="#8-麻黄杏仁甘草石膏汤方" class="headerlink" title="8 麻黄杏仁甘草石膏汤方"></a>8 麻黄杏仁甘草石膏汤方</h2><p>麻黄四两（去节，味甘温）　杏仁五十个（去皮尖，味甘温）　甘草二两（炙，味甘平）　石膏半斤（碎，绵裹，味甘寒）</p>
<p>右四味，以水七升，先煮麻黄，减二升，去上沫，内诸药，煮取二升，去滓，温服一升。本云：黄耳杠。</p>
<p>发汗过多，其叉手自冒心，心下悸，欲得按者，桂枝甘草汤主之。</p>
<h2 id="9-桂枝甘草汤方"><a href="#9-桂枝甘草汤方" class="headerlink" title="9 桂枝甘草汤方"></a>9 桂枝甘草汤方</h2><p>桂枝四两（去皮，味辛热）　甘草二两（炙，味甘平）</p>
<p>右二味，以水三升，煮取一升，去滓，顿服。</p>
<p>发汗后，其人脐下悸者，欲作奔豚，茯苓桂枝甘草大枣汤主之。</p>
<h2 id="10-茯苓桂枝甘草大枣汤方"><a href="#10-茯苓桂枝甘草大枣汤方" class="headerlink" title="10 茯苓桂枝甘草大枣汤方"></a>10 茯苓桂枝甘草大枣汤方</h2><p>茯苓半斤（味甘平）　甘草二两（炙，味甘平）　大枣十五枚（掰，味甘平）　桂枝四两（去皮）</p>
<p>右四味，以甘澜水一斗，先煮茯苓，减二升，内诸药，煮取三升，去滓，温服一升，日三服。作甘澜水法，取水二斗，置大盆内，以杓扬之，水上有珠子五六千颗相逐，取用之。</p>
<p>发汗后，腹胀满者，厚朴生姜甘草半夏人参汤主之。</p>
<h2 id="11-厚朴生姜甘草半夏人参汤方"><a href="#11-厚朴生姜甘草半夏人参汤方" class="headerlink" title="11 厚朴生姜甘草半夏人参汤方"></a>11 厚朴生姜甘草半夏人参汤方</h2><p>厚朴半斤（去皮，炙，味苦温）　生姜半斤（切，味辛温）　半夏半斤（洗，味辛平）　人参一两（味温）　甘草二两（炙，味甘平）</p>
<p>右五味，以水一斗，煮取三升，去滓，温服一升，日三服。</p>
<p>伤寒若吐若下后，心下逆满，气上冲胸，起则头眩，脉沉紧，发汗则动经，身为振振摇者，茯苓桂枝白术甘草汤主之。</p>
<h2 id="12-茯苓桂枝白术甘草汤方"><a href="#12-茯苓桂枝白术甘草汤方" class="headerlink" title="12 茯苓桂枝白术甘草汤方"></a>12 茯苓桂枝白术甘草汤方</h2><p>茯苓四两（味甘平）　桂枝三两（去皮，味辛热）　白术二两（昧苦甘温）　甘草二两（炙，味甘平）</p>
<p>右四味，以水六升，煮取三升，去滓，分温三服。</p>
<p>发汗，病不解，反恶寒者，虚故也，芍药甘草附子汤主之。</p>
<h2 id="13-芍药甘草附子汤方"><a href="#13-芍药甘草附子汤方" class="headerlink" title="13 芍药甘草附子汤方"></a>13 芍药甘草附子汤方</h2><p>芍药三两（味酸，微寒）　甘草三两（炙，味甘平）　附子一枚（炮，去皮，破八片，味辛热）</p>
<p>以上三味，以水伍升，煮取一升五合，去滓，分温服。（疑非仲景意）</p>
<p>发汗若下之，病仍不解，烦躁者，茯苓四逆汤主之。</p>
<h2 id="14-茯苓四逆汤方"><a href="#14-茯苓四逆汤方" class="headerlink" title="14 茯苓四逆汤方"></a>14 茯苓四逆汤方</h2><p>茯苓六两（味甘平）　人参一两（味甘温）　甘草二两（炙，味甘平）　干姜一两半（味辛热）　附子一枚（生用，去皮，破八片，味辛热）</p>
<p>右五味，以水五升，煮取三升，去滓，温服七合，日三服。</p>
<p>发汗后，恶寒者，虚故也；不恶寒，但热者，实也。当和胃气，与调胃承气汤。</p>
<p>太阳病，发汗后，大汗出，胃中干，烦躁不得眠，欲得饮水者，少少与饮之，令胃气和则愈。若脉浮，小便不利，微热消渴者，与五苓散主之。</p>
<h2 id="15-五苓散方"><a href="#15-五苓散方" class="headerlink" title="15 五苓散方"></a>15 五苓散方</h2><p>猪苓十八铢（去皮，味甘平）　泽泻一两六铢半（味酸咸）　茯苓十八铢（味甘平）　桂半两（去皮，味辛热）　白术十八铢（味甘平）</p>
<p>右五味为末，以白饮和，服方寸匕日三服，多饮暖水，汗出愈。</p>
<p>发汗已，脉浮数，烦渴者，五苓散主之。</p>
<p>伤寒汗出而渴者，五苓散主之。不渴者，茯苓甘草汤主之。</p>
<h2 id="16-茯苓甘草汤方"><a href="#16-茯苓甘草汤方" class="headerlink" title="16 茯苓甘草汤方"></a>16 茯苓甘草汤方</h2><p>茯苓二两（味甘平）　桂枝二两（去皮，味辛热）　生姜三两（切，味辛温）　甘草一两（炙，味甘平）</p>
<p>右四味，以水四升，煮取二升，去滓，分温三服。</p>
<p>中风发热，六七日不解而烦，有表里证，渴欲饮水，水入则吐者，名曰水逆。五苓散主之。</p>
<p>未持脉时，病人手叉自冒心，师因教试令咳而不咳者，此必两耳聋无闻也。所以然者，以重发汗，虚故如此。</p>
<p>发汗后，饮水多，必喘，以水灌之，亦喘。</p>
<p>发汗后，水药不得入口为逆，若更发汗，必吐下不止。</p>
<p>发汗吐下后，虚烦不得眠；若剧者，必反复颠倒，心中懊憹，栀子豉汤主之。</p>
<h2 id="17-栀子豉汤方"><a href="#17-栀子豉汤方" class="headerlink" title="17 栀子豉汤方"></a>17 栀子豉汤方</h2><p>栀子十四枚（掰，味甘寒）　香豉四合（绵裹，味苦寒）</p>
<p>右二味，以水四升，先煮栀子，得二升半，内豉，煮取一升半，去滓，分为二服，温进一服。得吐者，止后服。</p>
<p>若少气者，栀子甘草豉汤主之。若呕者，栀子生姜豉汤主之。</p>
<p>发汗、若下之而烦热，胸中窒者，栀子豉汤主之。</p>
<p>伤寒五六日，大下之后，身热不去，心中结痛者，未欲解也，栀子豉汤主之。</p>
<p>伤寒下后，心烦、腹满、卧起不安者，栀子厚朴汤主之。</p>
<h2 id="18-栀子厚朴汤方"><a href="#18-栀子厚朴汤方" class="headerlink" title="18 栀子厚朴汤方"></a>18 栀子厚朴汤方</h2><p>栀子十四枚（掰，味苦寒）　厚朴四两（姜炙，苦温）　枳实四枚（水浸，去穰，炒，昧苦寒）</p>
<p>以上三味，以水三升半，煮取一升半，去滓，分二服。温进一服，得吐者，止后服。</p>
<p>伤寒，医以丸药大下之，身热不去，微烦者，栀子干姜汤主之。</p>
<h2 id="19-栀子干姜汤方"><a href="#19-栀子干姜汤方" class="headerlink" title="19 栀子干姜汤方"></a>19 栀子干姜汤方</h2><p>栀子十四枚（掰，味苦寒）　干姜二两（味辛热）</p>
<p>右二味，以水三升半，煮取一升半，去滓，分二服。温进一服，得吐者，止后服。</p>
<p>凡用栀子汤，病人旧微溏者，不可与服之。</p>
<p>太阳病发汗，汗出不解，其人仍发热，心下悸，头眩，身目闰　动，振振欲擗地者，真武汤主之。</p>
<p>咽喉干燥者，不可发汗。淋家不可发汗，发汗必便血。疮家虽身疼痛，不可发汗，发汗则痓。衄家不可发汗，汗出必额上陷，脉急紧，直视不能目旬，不得眠。亡血家，不可发汗，发汗则寒栗而振。</p>
<p>汗家重发汗，必恍惚心乱，小便已，阴疼，与禹余粮丸。</p>
<p>病人有寒，复发汗，胃中冷，必吐蛔。</p>
<p>本发汗而复下之，此为逆也；若先发汗，治不为逆。本先下之，而反汗之为逆；若先下之，治不为逆。</p>
<p>伤寒医下之，续得下利，清谷不止，身疼痛者，急当救里；后身疼痛，清便自调者，急当救表。救里宜四逆汤；救表宜桂枝汤。</p>
<p>病发热，头痛，脉反沉，若不差，身体疼痛，当救其里，宜四逆汤。</p>
<p>太阳病，先下之而不愈，因复发汗，以此表里俱虚，其人因致冒，冒家汗出自愈。所以然者，汗出表和故也。得里未和，然后复下之。</p>
<p>太阳病未解，脉阴阳俱停，必先振栗，汗出而解。但阳脉微者，先汗出而解；但阴脉微者，下之而解。若欲下之，宜调胃承气汤主之。</p>
<p>太阳病，发热汗出者，此为荣弱卫强，故使汗出，欲救邪风者，宜桂枝汤。</p>
<p>伤寒五六日，中风，往来寒热，胸胁苦满，默默不欲饮食，心烦喜呕，或胸中烦而不呕，或渴，或腹中痛，或胁下痞硬，或心下悸，小便不利，或不渴，身有微热，或咳者，与小柴胡汤主之。</p>
<h2 id="20-小柴胡汤方"><a href="#20-小柴胡汤方" class="headerlink" title="20 小柴胡汤方"></a>20 小柴胡汤方</h2><p>柴胡半斤（味苦，微寒）　黄芩三两（味苦寒）人参三两（味甘温）　甘草三两（味甘平）　半夏半升（洗，味辛温）　生姜三两（切，味辛温）　大枣十三枚（掰，味甘温）</p>
<p>右七味，以水一斗二升，煮取六升，去滓，再煎，取三升，温服一升，日三服。</p>
<p>后加减法：</p>
<p>若胸中烦而不呕，去半夏、人参，加栝蒌实一枚。</p>
<p>若渴者，去半夏，加人参，合前成四两半，栝蒌根四两。</p>
<p>若腹中痛者，去黄芩，加芍药三两。</p>
<p>若胁下痞硬，去大枣，加牡蛎四两。</p>
<p>若心下悸，小便不利者，去黄芩，加茯苓四两。</p>
<p>若不渴，外有微热者，去人参，加桂三两，温复取微汗愈。</p>
<p>若咳者，去人参、大枣、生姜，加五味子半升，干姜二两。</p>
<p>血弱气尽，腠理开，邪气因入，与正气相搏，结于胁下，正邪分争，往来寒热，休作有时，默默不欲饮食。藏府相连，其痛必下，邪高痛下，故使呕也。小柴胡汤主之。</p>
<p>服柴胡汤已，渴者，属阳明也，以法治之。</p>
<p>得病六七日，脉迟浮弱，恶风寒，手足温，医二三下之，不能食，而胁下满痛，面目及身黄，颈项强，小便难者，与柴胡汤。后必下重，本渴，而饮水呕者，柴胡汤不中与也。食谷者哕。</p>
<p>伤寒四五日，身热恶风，颈项强，胁下满，手足温而渴者，小柴胡汤主之。</p>
<p>伤寒，阳脉涩，阴脉弦，法当腹中急痛者，先与小建中汤；不差者，与小柴胡汤主之。</p>
<h2 id="21-小建中汤方"><a href="#21-小建中汤方" class="headerlink" title="21 小建中汤方"></a>21 小建中汤方</h2><p>桂枝三两（去皮，味辛热）　甘草三两（炙，味甘平）　大枣十二枚（掰，味甘温）　芍药六两（味酸微寒）　生姜三两（切，味辛温）　胶饴一升（味甘温）</p>
<p>右六味，以水七升，煮取三升，去滓，内胶饴，更上微火，消解，温服一升，日三服。呕家不可用建中汤，以甜故也。</p>
<p>伤寒中风，有柴胡证，但见一证便是，不必悉具。</p>
<p>凡柴胡汤病证而下之，若柴胡证不罢者，复与柴胡汤，必蒸蒸而振，却发热汗出而解。</p>
<p>伤寒二三日，心中悸而烦者，小建中汤主之。</p>
<p>太阳病，过经十余日，反二三下之，后四五日，柴胡证仍在者，先与小柴胡汤。呕不止，心下急，郁郁微烦者，为未解也，与大柴胡汤下之，则愈。</p>
<h2 id="22-大柴胡汤方"><a href="#22-大柴胡汤方" class="headerlink" title="22 大柴胡汤方"></a>22 大柴胡汤方</h2><p>柴胡半斤（味甘平）　黄芩三两（味苦寒）　芍药三两（味酸，微寒）　半夏半升（洗，味辛温）　生姜五两（切，味辛温）　枳实四枚（炙，味苦寒）　大枣十二枚（掰，甘温）　大黄二两（味苦寒）</p>
<p>右八味，以水一斗二升，煮取六升，去滓，再煎，温服一升，日三服。一方用大黄二两。若不加大黄，恐不为大柴胡汤也。</p>
<p>伤寒十三日不解，胸胁满而呕，日晡所发潮热，已而微利。此本柴胡证，下之而不得利，今反利者，知医以丸药下之，非其治也。潮热者实也，先宜小柴胡汤以解外，后以柴胡加芒消汤主之。</p>
<p>伤寒十三日不解，过经，谵语者，以有热也，当以汤下之。若小便利者，大便当硬，而反下利，脉调和者，知医以丸药下之，非其治也。若自下利者，脉当微厥，今反和者，此为内实也，调胃承气汤主之。</p>
<p>太阳病不解，热结膀胱，其人如狂，血自下，下者愈。其外不解者，尚未可攻，当先解外。外解已，但少腹急结者，乃可攻之，宜桃核承气汤。</p>
<h2 id="23-桃核承气汤方"><a href="#23-桃核承气汤方" class="headerlink" title="23 桃核承气汤方"></a>23 桃核承气汤方</h2><p>桃仁五十个（去皮尖，味甘平）　桂枝二两（去皮，味辛热）　大黄四两　芒硝二两　甘草二两（炙）</p>
<p>右五味，以水七升，煮取二升半，去滓，内芒硝，更上火微沸。下火，先食温服五合，日三服，当微利。</p>
<p>伤寒八九日，下之，胸满烦惊，小便不利，谵语，一身尽重，不可转侧者，柴胡加龙骨牡蛎汤主之。</p>
<h2 id="24-柴胡加龙骨牡蛎汤方"><a href="#24-柴胡加龙骨牡蛎汤方" class="headerlink" title="24 柴胡加龙骨牡蛎汤方"></a>24 柴胡加龙骨牡蛎汤方</h2><p>半夏二合（洗）　大枣六枚　柴胡四两　生姜一两半　人参一两半　龙骨一两半　铅丹一两　桂枝一两半（去皮）　茯苓一两半　大黄二两　牡蛎一两半（煅）</p>
<p>右十一味，以水八升，煮取四升，内大黄切如棋子，更煮一二沸，去滓，温服一升。</p>
<p>伤寒腹满谵语，寸口脉浮而紧，此肝乘脾也，名曰纵，刺期门。</p>
<p>伤寒发热，啬啬恶寒，大渴欲饮水，其腹必满，自汗出，小便利，其病欲解，此肝乘肺也，名曰横，刺期门。</p>
<p>太阳病二日，反躁，反熨其背，而大汗出，大热入胃，胃中水竭，躁烦，必发谵语，十余日，振栗、自下利者，此为欲解也。故其汗，从腰已下不得汗，欲小便不得，反呕，欲失溲，足下恶风，大便硬，小便当数而反不数及不多，大便已，头卓然而痛，其人足心必热，谷气下流故也。</p>
<p>太阳病中风，以火劫发汗，邪风被火热，血气流溢，失其常度，两阳相熏灼，其身发黄。阳盛则欲衄，阴虚则小便难，阴阳俱虚竭，身体则枯燥。但头汗出，剂颈而还，腹满微喘，口干咽烂，或不大便，久则谵语，甚者至哕，手足躁扰，捻衣摸床，小便利者，其人可治。</p>
<p>伤寒脉浮，医以火迫劫之，亡阳，必惊狂，起卧不安者，桂枝去芍药加蜀漆牡蛎龙骨救逆汤主之。</p>
<h2 id="25-桂枝去芍药加蜀漆龙骨牡蛎救逆汤方"><a href="#25-桂枝去芍药加蜀漆龙骨牡蛎救逆汤方" class="headerlink" title="25 桂枝去芍药加蜀漆龙骨牡蛎救逆汤方"></a>25 桂枝去芍药加蜀漆龙骨牡蛎救逆汤方</h2><p>桂枝三两（去皮）　甘草二两（炙）　生姜三两（切）　牡蛎五两（熬，味酸咸）　龙骨四两（味甘平）　大枣十二枚（掰）　蜀漆三两（洗去腥，味辛平）</p>
<p>右为末，以水一斗二升，先煮蜀漆，减二升，内诸药，煮取三升，去滓，温服一升。</p>
<p>形作伤寒，其脉不弦紧而弱。弱者必渴，被火者必谵语。弱者发热、脉浮，解之当汗出。愈。</p>
<p>太阳病，以火熏之，不得汗，其人必躁，到经不解，必清血，名为火邪。</p>
<p>脉浮热甚，反灸之，此为实。实以虚治，因火而动，必咽燥唾血。</p>
<p>微数之脉，慎不可灸，因火为邪，则为烦逆，追虚逐实，血散脉中，火气虽微，内攻有力，焦骨伤筋，血难复也。</p>
<p>脉浮，宜以汗解，用火灸之，邪无从出，因火而盛，病从腰以下必重而痹，名火逆也。</p>
<p>欲自解者，必当先烦，乃有汗而解。何以知之？脉浮，故知汗出解也。</p>
<p>烧针令其汗，针处被寒，核起而赤者，必发奔豚。气从少腹上冲心者，灸其核上各一壮，与桂枝加桂汤，更加桂二两。</p>
<p>火逆，下之，因烧针烦躁者，桂枝甘草龙骨牡蛎汤主之。</p>
<h2 id="26-桂枝甘草龙骨牡蛎汤方"><a href="#26-桂枝甘草龙骨牡蛎汤方" class="headerlink" title="26 桂枝甘草龙骨牡蛎汤方"></a>26 桂枝甘草龙骨牡蛎汤方</h2><p>桂枝一两　甘草二两　牡蛎二两（熬）　龙骨二两</p>
<p>右为末，以水五升，煮取二升半，去滓，温服八合，日三服。</p>
<p>太阳伤寒者，加温针，必惊也。</p>
<p>太阳病，当恶寒发热，今自汗出，不恶寒发热，关上脉细数者，以医吐之过也。</p>
<p>一二日吐之者，腹中饥，口不能食；三四日吐之者，不喜糜粥，欲食冷食，朝食暮吐，以医吐之所致也，此为小逆。</p>
<p>太阳病吐之，但太阳病当恶寒，今反不恶寒，不欲近衣，此为吐之内烦也。</p>
<p>病人脉数，数为热，当消谷引食，而反吐者，此以发汗，令阳气微，隔气虚，脉乃数也。数为客热，不能消谷，以胃中虚冷，故吐也。</p>
<p>太阳病，过经十余日，心下温温欲吐，而胸中痛，大便反溏，腹微满，郁郁微烦。先此时，自极吐下者，与调胃承气汤。若不尔者，不可与。但欲呕，胸中痛，微溏者，此非柴胡证，以呕故知极吐下也。</p>
<p>太阳病六七日，表证仍在，脉微而沉，反不结胸，其人发狂者，以热在下焦，少腹当硬满，小便自利者，下血乃愈，所以然者，以太阳随经，瘀热在里故也。抵当汤主之。</p>
<h2 id="27-抵当汤方"><a href="#27-抵当汤方" class="headerlink" title="27 抵当汤方"></a>27 抵当汤方</h2><p>水蛭三十个（熬，味咸，苦寒）　虻虫三十个（熬，去翅足，味苦，微寒）　桃仁二十个（去皮尖，味苦甘，平）　大黄三两（酒浸，味苦寒）</p>
<p>右四味为末，以水五升，煮取三升，去滓，温服一升，不下再服。</p>
<p>太阳病，身黄脉沉结，少腹硬，小便不利者，为无血也；小便自利，其人如狂者，血证谛也，抵当汤主之。</p>
<p>伤寒有热，少腹满，应小便不利；今反利者，为有血也，当下之，不可余药，宜抵当丸。</p>
<h2 id="28-抵当丸方"><a href="#28-抵当丸方" class="headerlink" title="28 抵当丸方"></a>28 抵当丸方</h2><p>水蛭二十个（味苦寒）　虻虫二十五个（味苦，微寒）　桃仁二十个（去皮尖）　大黄三两</p>
<p>右四味，杵分为四丸，以水一升，煮一丸，取七合服之，日卒时，当下血；若不下者，更服。</p>
<p>太阳病，小便利者，以饮水多，必心下悸。小便少者，必苦里急也。</p>

  </div>
</div>


<p class="nav-foot">
  <span class="left"><a href="/2018/05/04/poetry-zhongyi-shanghan-7/">« 辨太阳病脉证并治法上...</a></span>
  <span class="right"><a href="/2018/05/04/poetry-zhongyi-shanghan-9/">辨太阳病脉证并治下 ... »</a></span>
</p>

<!-- 文档信息 -->
<div class="post-foot">
  <h3>文档信息</h3>
  <ul>
    <li>版权声明：自由转载-非商用-非衍生-保持署名（
      <a href="http://creativecommons.org/licenses/by-nc-nd/3.0/deed.zh">创意共享3.0许可证</a>）
    </li>
    <li>作者：<a href="/">Lian</a></li>
    <li>日期：2018年05月04日 16:05</li>
    <li>邮箱：lian1925@126.com</li>
  </ul>
</div>
      




<div class="content-comment">
  <h2>留言</h2>
  
  
		
</div>

<!-- 评论输入组件，填写数据：留言，称呼，电子邮件 -->

<div class="form-comment">
  <h2>
		我要发表看法
	</h2>

	<form method="post" 
	target="targetIfr"
	action="">
	 <!-- 留言正文 -->
	 
		
<p>
	<label for="comment-content">
		您的留言:
	</label>
</p>

<p>
	<textarea 
	id="comment-content" 
	name="content" 
	rows="10" cols="50">
	</textarea>
</p>

		<!-- 姓名 -->
	 
		
<p>
	<label for="comment-author">
		您的大名:
	</label>
</p>

<p>
	<input 
	id="comment-author" 
	name="author" 
	size="30" 
	value=""
	pattern="^.{2,150}$"
	required
	>
	<span class="hint">
			 «-必填
	</span
</p>


		<!-- 微信 -->
	 
		
<p>
	<label for="comment-wechat">
		您的微信:
	</label>
</p>

<p>
	<input 
	id="comment-wechat" 
	name="wechat" 
	size="30" 
	value=""
	pattern="^[a-zA-Zd_]{5,}$"
	
	>
	<span class="hint">
			 «-选填，不公开
	</span
</p>


		<!-- 电子邮箱 -->
		
		
<p>
	<label for="comment-email">
		电子邮箱：
	</label>
</p>

<p>
	<input 
	id="comment-email" 
	name="email" 
	size="30" 
	value=""
	pattern="^[a-zA-Z0-9_-]+@[a-zA-Z0-9_-]+(.[a-zA-Z0-9_-]+)+$"
	
	>
	<span class="hint">
			 «-选填，不公开
	</span
</p>


		
		<p>

		
<div class="button">
    <input 
    class="submit-button" 
    onclick="doButton('addComment')"
    value="发表">
    <span class="hint"> «- 点击按钮</span>
</div>
		</p>
	</form>
	<iframe name="targetIfr" style="display:none"></iframe> 
</div>


<!-- data:{
	name:'',
	type:'passwor',
	label:'您的大名',
	hint:'',
	pattern:'[A-z]{3}',
	required:"required"
} -->


<p id="info-meta" style="display:none;">
  poetry-zhongyi-shanghan-8
</p>


<p id="info-url" style="display:none;">
  
</p>

<div class="footer">
  Copyright @ <a href="/">lian</a> | 2009-2018
</div>

</div>

<script src="/js/jquery.js"></script>
<script src="/js/APlayer.min.js"></script>
<script src="/js/post.js"></script>

</body>

</html>

