
<!DOCTYPE html>

<html lang="en">

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <meta http-equiv="X-UA-Compatible" content="ie=edge">
  <link rel="icon" type="image/png" href="/img/sand2.png">
  <link rel="shortcut icon" type="image/x-icon" href="/img/sand2.png">
  <meta property="og:image" content="https://assets-cdn.github.com/images/modules/open_graph/github-octocat.png">
  
  <link rel="stylesheet" href="/css/style.css?v=1.3"> 
  <link href="//vjs.zencdn.net/6.7/video-js.min.css" rel="stylesheet">
  <script src="//vjs.zencdn.net/6.7/video.min.js"></script>
  
  <title>道德经 1 | 老子 | 小沙丘的网络漫游记</title>
 <meta name="description" content="" >

 <!-- 百度统计 -->
 <script>
  var _hmt = _hmt || [];
  (function() {
    var hm = document.createElement("script");
    hm.src = "https://hm.baidu.com/hm.js?eafa0040e1ab3bed28ce82ef03de6e01";
    var s = document.getElementsByTagName("script")[0]; 
    s.parentNode.insertBefore(hm, s);
  })();
  </script>
  
<link rel="stylesheet" href="/css/prism-ghcolors.css" type="text/css"></head>
<body>
  
  <script>
      if (/mobile/i.test(navigator.userAgent) || /android/i.test(navigator.userAgent)){
        document.body.classList.add('mobile');            
      } else{
        document.body.classList.add('pc');
        document.getElementsByTagName("html")[0].style.fontSize="62.5%";
      }
      var u = navigator.userAgent;
var isAndroid = u.indexOf('Android') > -1 || u.indexOf('Adr') > -1; //android终端
var isiOS = !!u.match(/\(i[^;]+;( U;)? CPU.+Mac OS X/); //ios终端
if(isiOS){
  document.body.classList.add('ios');
  document.getElementsByTagName("html")[0].style.fontSize="65%";
           
}
    </script>

  <div class="container">
<!-- 用于文章页面的顶部，提供返回主页和主题页的按键 -->
<!-- 头部开始 -->

<div id="header">
    <p>小沙丘的网络漫游记
      <span> » 
        <a href="/home/">首页</a>
      </span>
      
      <span> » 
          <a href="/tags/论语/">
            论语
          </a>
      </span>
      
    </p>
</div>

<!-- 头部结束 -->



<!-- 分类组件，放置于文章页面的顶部，提供上(或下)一篇导航按键。 -->
<div class="asset-nav">
    <div class="entry-categories">
      <p>主题：
        <span> 
            <a href="/tags/论语/">
              论语
            </a>
        </span>
      </p>
    </div>
    <div class="entry-location-mobile">
        <span>
            
            <a href="/2018/05/17/online-ts-0/">
            &#8676;
            </a>
        </span>
        <span>
            
            <a href="/2018/05/18/online-teach-blockchain-1/">
              &#8677;
            </a>
        </span>
    </div>
    <div class="entry-location">
        <P>上一篇：
                <a href="/2018/05/17/online-ts-0/">
                    安装 0 | TypeScript
                </a>
        </P>
        <P>下一篇：

                <a href="/2018/05/18/online-teach-blockchain-1/">
                    区块链知识训练 1
                </a>
        </P>
    </div>
</div>

<div class="post">
<div class="title-post">
<h1>道德经 1 | 老子</h1>
<div class="post-meta">
  <p>作者： Lian</p>
  <p>日期：
    2018年05月18日 12:05
  </p>
</div>
</div>



  
  <div class="page">
      <h2 id="第一章"><a href="#第一章" class="headerlink" title="第一章"></a>第一章</h2><p>道可道，非常道。名可名，非常名。</p>
<p>无名天地之始﹔有名万物之母。</p>
<p>故常无，欲以观其妙﹔常有，欲以观其徼 jiào。</p>
<p>此两者，同出而异名，同谓之玄。</p>
<p>玄之又玄，众妙之门。</p>
<h2 id="第二章"><a href="#第二章" class="headerlink" title="第二章"></a>第二章</h2><p>天下皆知美之为美，斯恶已。</p>
<p>皆知善之为善，斯不善已。</p>
<p>有无相生，难易相成，长短相形，高下相盈，音声相和，前后相随。恒也。</p>
<p>是以圣人处无为之事，行不言之教﹔</p>
<p>万物作而弗始，生而弗有，为而弗恃，功成而不居。</p>
<p>夫唯弗居，是以不去。</p>
<h2 id="第三章"><a href="#第三章" class="headerlink" title="第三章"></a>第三章</h2><p>不尚贤，使民不争</p>
<p>不贵难得之货，使民不为盗﹔</p>
<p>不见可欲，使民心不乱。</p>
<p>是以圣人之治，</p>
<p>虚其心，实其腹，</p>
<p>弱其志，强其骨。</p>
<p>常使民无知无欲。</p>
<p>使夫智者不敢为也。</p>
<p>为无为，则无不治。</p>
<h2 id="第四章"><a href="#第四章" class="headerlink" title="第四章"></a>第四章</h2><p>道冲，而用之或不盈。</p>
<p>渊兮，似万物之宗﹔湛兮，似或存。</p>
<p>吾不知谁之子，象帝之先。</p>
<h2 id="第五章"><a href="#第五章" class="headerlink" title="第五章"></a>第五章</h2><p>天地不仁，以万物为刍狗﹔</p>
<p>圣人不仁，以百姓为刍狗。</p>
<p>天地之间，其犹橐 tuó 龠 yuè 乎。</p>
<p>虚而不屈，动而愈出。</p>
<p>多言数穷，不如守中。</p>
<h2 id="第六章"><a href="#第六章" class="headerlink" title="第六章"></a>第六章</h2><p>谷神不死，是谓玄牝 pìn 。</p>
<p>玄牝之门，是谓天地根。</p>
<p>绵绵若存，用之不勤。</p>
<h2 id="第七章"><a href="#第七章" class="headerlink" title="第七章"></a>第七章</h2><p>天长地久。</p>
<p>天地所以能长且久者，</p>
<p>以其不自生，故能长生。</p>
<p>是以圣人后其身而身先﹔外其身而身存。</p>
<p>非以其无私邪。故能成其私。</p>
<h2 id="第八章"><a href="#第八章" class="headerlink" title="第八章"></a>第八章</h2><p>上善若水。</p>
<p>水善利万物而不争，</p>
<p>处众人之所恶，故几于道。</p>
<p>居善地，心善渊，</p>
<p>与善仁，言善信，</p>
<p>政善治，事善能，动善时。</p>
<p>夫唯不争，故无尤。</p>
<h2 id="第九章"><a href="#第九章" class="headerlink" title="第九章"></a>第九章</h2><p>持而盈之，不如其已﹔</p>
<p>揣而锐之，不可长保。</p>
<p>金玉满堂，莫之能守﹔</p>
<p>富贵而骄，自遗其咎。</p>
<p>功遂身退，天之道也。</p>
<h2 id="第十章"><a href="#第十章" class="headerlink" title="第十章"></a>第十章</h2><p>载营魄抱一，能无离乎。</p>
<p>专气致柔，能如婴儿乎。</p>
<p>涤除玄鉴，能无疵乎。</p>
<p>爱国治民，能无为乎。</p>
<p>天门开阖，能为雌乎。</p>
<p>明白四达，能无知乎。</p>
<h2 id="第十一章"><a href="#第十一章" class="headerlink" title="第十一章"></a>第十一章</h2><p>三十辐，共一毂 gǔ，当其无，有车之用。</p>
<p>埏 shān 埴以为器，当其无，有器之用。</p>
<p>凿户牖 yǒu 以为室，当其无，有室之用。</p>
<p>故有之以为利，无之以为用。</p>
<h2 id="第十二章"><a href="#第十二章" class="headerlink" title="第十二章"></a>第十二章</h2><p>五色令人目盲﹔五音令人耳聋﹔五味令人口爽﹔</p>
<p>驰骋畋 tián 猎，令人心发狂﹔难得之货，令人行妨。</p>
<p>是以圣人为腹不为目，故去彼取此。</p>
<h2 id="第十三章"><a href="#第十三章" class="headerlink" title="第十三章"></a>第十三章</h2><p>宠辱若惊，贵大患若身。</p>
<p>何谓宠辱若惊。</p>
<p>宠为下，得之若惊，失之若惊，是谓宠辱若惊。</p>
<p>何谓贵大患若身。</p>
<p>吾所以有大患者，为吾有身，</p>
<p>及吾无身，吾有何患。</p>
<p>故贵以身为天下，若可寄天下﹔</p>
<p>爱以身为天下，若可托天下。</p>
<h2 id="第十四章"><a href="#第十四章" class="headerlink" title="第十四章"></a>第十四章</h2><p>视之不见，名曰夷﹔</p>
<p>听之不闻，名曰希﹔</p>
<p>搏之不得，名曰微。</p>
<p>此三者不可致诘，故混而为一。</p>
<p>其上不皦，其下不昧。</p>
<p>绳绳兮不可名，复归于无物。</p>
<p>是谓无状之状，无物之象，是谓惚恍。</p>
<p>迎之不见其首，随之不见其后。</p>
<p>执古之道，以御今之有。</p>
<p>能知古始，是谓道纪。</p>
<h2 id="第十五章"><a href="#第十五章" class="headerlink" title="第十五章"></a>第十五章</h2><p>古之善为道者，微妙玄通，深不可识。</p>
<p>夫唯不可识，故强为之容：</p>
<p>豫兮若冬涉川﹔</p>
<p>犹兮若畏四邻﹔</p>
<p>俨兮其若容﹔</p>
<p>涣兮若冰之将释﹔</p>
<p>敦兮其若朴﹔</p>
<p>旷兮其若谷﹔</p>
<p>混兮其若浊﹔</p>
<p>澹兮其若海﹔</p>
<p>飂 liù 兮若无止。</p>
<p>孰能浊以静之徐清。</p>
<p>孰能安以动之徐生。</p>
<p>保此道者，不欲盈。</p>
<p>夫唯不盈，故能蔽而新成。</p>
<h2 id="第十六章"><a href="#第十六章" class="headerlink" title="第十六章"></a>第十六章</h2><p>致虚极，守静笃。</p>
<p>万物并作，吾以观复。</p>
<p>夫物芸芸，各复归其根。</p>
<p>归根曰静，静曰复命。</p>
<p>复命曰常，知常曰明。</p>
<p>不知常，妄作凶。</p>
<p>知常容，容乃公，</p>
<p>公乃全，全乃天，</p>
<p>天乃道，道乃久，没身不殆。</p>
<h2 id="第十七章"><a href="#第十七章" class="headerlink" title="第十七章"></a>第十七章</h2><p>太上，不知有之﹔</p>
<p>其次，亲而誉之﹔</p>
<p>其次，畏之﹔</p>
<p>其次，侮之。</p>
<p>信不足焉，有不信焉。</p>
<p>悠兮其贵言。</p>
<p>功成事遂，百姓皆谓：「我自然」。</p>
<h2 id="第十八章"><a href="#第十八章" class="headerlink" title="第十八章"></a>第十八章</h2><p>大道废，有仁义﹔</p>
<p>智慧出，有大伪﹔</p>
<p>六亲不和，有孝慈﹔</p>
<p>国家昏乱，有忠臣。</p>
<h2 id="第十九章"><a href="#第十九章" class="headerlink" title="第十九章"></a>第十九章</h2><p>绝圣弃智，民利百倍﹔</p>
<p>绝仁弃义，民复孝慈﹔</p>
<p>绝巧弃利，盗贼无有。</p>
<p>此三者以为文不足，故令有所属。</p>
<p>见素抱朴，少思寡欲，绝学无忧。</p>
<h2 id="第二十章"><a href="#第二十章" class="headerlink" title="第二十章"></a>第二十章</h2><p>唯之与阿，相去几何。</p>
<p>善之与恶，相去若何。</p>
<p>人之所畏，不可不畏。</p>
<p>荒兮，其未央哉。</p>
<p>众人熙熙，如享太牢，如春登台。</p>
<p>我独泊兮，其未兆﹔</p>
<p>沌沌兮，如婴儿之未孩﹔</p>
<p>儽 léi 儽兮，若无所归。</p>
<p>众人皆有余，而我独若遗。我愚人之心也哉。</p>
<p>俗人昭昭，我独昏昏。</p>
<p>俗人察察，我独闷闷。</p>
<p>众人皆有以，而我独顽且鄙。</p>
<p>我独异于人，而贵食母。</p>
<h2 id="第二十一章"><a href="#第二十一章" class="headerlink" title="第二十一章"></a>第二十一章</h2><p>孔德之容，惟道是从。</p>
<p>道之为物，惟恍惟惚。</p>
<p>惚兮恍兮，其中有象﹔</p>
<p>恍兮惚兮，其中有物。</p>
<p>窈兮冥兮，其中有精﹔</p>
<p>其精甚真，其中有信。</p>
<p>自今及古，其名不去，以阅众甫。</p>
<p>吾何以知众甫之状哉。以此。</p>
<h2 id="第二十二章"><a href="#第二十二章" class="headerlink" title="第二十二章"></a>第二十二章</h2><p>曲则全，枉则直，洼则盈，</p>
<p>敝则新，少则得，多则惑。</p>
<p>是以圣人抱一为天下式。</p>
<p>不自见，故明﹔</p>
<p>不自是，故彰﹔</p>
<p>不自伐，故有功﹔</p>
<p>不自矜，故长。</p>
<p>夫唯不争，故天下莫能与之争。</p>
<p>古之所谓「曲则全」者，岂虚言哉。</p>
<p>诚全而归之。</p>
<h2 id="第二十三章"><a href="#第二十三章" class="headerlink" title="第二十三章"></a>第二十三章</h2><p>希言自然。</p>
<p>故飘风不终朝，骤雨不终日。</p>
<p>孰为此者。</p>
<p>天地。天地尚不能久，而况于人乎。</p>
<p>故从事于道者，同于道﹔</p>
<p>德者，同于德﹔失者，同于失。</p>
<p>同于道者，道亦乐得之﹔</p>
<p>同于德者，德亦乐得之﹔</p>
<p>同于失者，失亦乐得之。</p>
<p>信不足焉，有不信焉。</p>
<h2 id="第二十四章"><a href="#第二十四章" class="headerlink" title="第二十四章"></a>第二十四章</h2><p>企者不立﹔跨者不行﹔</p>
<p>自见者不明﹔自是者不彰﹔</p>
<p>自伐者无功﹔自矜者不长。</p>
<p>其在道也，曰：余食赘形。</p>
<p>物或恶之，故有道者不处。</p>
<h2 id="第二十五章"><a href="#第二十五章" class="headerlink" title="第二十五章"></a>第二十五章</h2><p>有物混成，先天地生。</p>
<p>寂兮寥兮，独立而不改，</p>
<p>周行而不殆，可以为天地母。</p>
<p>吾不知其名，强字之曰道，强为之名曰大。</p>
<p>大曰逝，逝曰远，远曰反。</p>
<p>故道大，天大，地大，人亦大。</p>
<p>域中有四大，而人居其一焉。</p>
<p>人法地，地法天，天法道，道法自然。</p>
<h2 id="第二十六章"><a href="#第二十六章" class="headerlink" title="第二十六章"></a>第二十六章</h2><p>重为轻根，静为躁君。</p>
<p>是以君子终日行不离辎重。</p>
<p>虽有荣观，燕处超然。</p>
<p>奈何万乘之主，而以身轻天下。</p>
<p>轻则失根，躁则失君。</p>
<h2 id="第二十七章"><a href="#第二十七章" class="headerlink" title="第二十七章"></a>第二十七章</h2><p>善行无辙迹，善言无瑕谪﹔</p>
<p>善数不用筹策﹔</p>
<p>善闭无关楗而不可开，</p>
<p>善结无绳约而不可解。</p>
<p>是以圣人常善救人，故无弃人﹔</p>
<p>常善救物，故无弃物。</p>
<p>是谓袭明。</p>
<p>故善人者，不善人之师﹔</p>
<p>不善人者，善人之资。</p>
<p>不贵其师，不爱其资，</p>
<p>虽智大迷，是谓要妙。</p>
<h2 id="第二十八章"><a href="#第二十八章" class="headerlink" title="第二十八章"></a>第二十八章</h2><p>知其雄，守其雌，为天下溪。</p>
<p>为天下溪，常德不离，复归于婴儿。</p>
<p>知其白，守其黑，为天下式。</p>
<p>为天下式，常德不忒，复归于无极。</p>
<p>知其荣，守其辱，为天下谷。</p>
<p>为天下谷，常德乃足。</p>
<p>复归於朴，朴散则为器。</p>
<p>圣人用之，则为官长，故大制不割。</p>
<h2 id="第二十九章"><a href="#第二十九章" class="headerlink" title="第二十九章"></a>第二十九章</h2><p>将欲取天下而为之，吾见其不得已。</p>
<p>天下神器，不可为也，不可执也。</p>
<p>为者败之，执者失之。</p>
<p>是以圣人无为，故无败﹔</p>
<p>无执，故无失。</p>
<p>夫物或行或随﹔或嘘或吹﹔</p>
<p>或强或羸﹔或挫或隳 duò 。</p>
<p>是以圣人去甚，去奢，去泰。</p>
<h2 id="第三十章"><a href="#第三十章" class="headerlink" title="第三十章"></a>第三十章</h2><p>以道佐人主者，不以兵强天下。</p>
<p>其事好远。</p>
<p>师之所处，荆棘生焉。</p>
<p>大军之后，必有凶年。</p>
<p>善有果而已，不以取强。</p>
<p>果而勿矜，果而勿伐，果而勿骄。</p>
<p>果而不得已，果而勿强。</p>
<p>物壮则老，是谓不道，不道早已。</p>
<h2 id="第三十一章"><a href="#第三十一章" class="headerlink" title="第三十一章"></a>第三十一章</h2><p>夫兵者，不祥之器，</p>
<p>物或恶之，故有道者不处。</p>
<p>君子居则贵左，用兵则贵右。</p>
<p>兵者不祥之器，非君子之器，</p>
<p>不得已而用之，恬淡为上。</p>
<p>胜而不美，而美之者，是乐杀人。</p>
<p>夫乐杀人者，则不可得志于天下矣。</p>
<p>吉事尚左，凶事尚右。</p>
<p>偏将军居左，上将军居右，言以丧礼处之。</p>
<p>杀人之众，以悲哀泣之，战胜以丧礼处之。</p>
<h2 id="第三十二章"><a href="#第三十二章" class="headerlink" title="第三十二章"></a>第三十二章</h2><p>道常无名。</p>
<p>朴虽小，天下莫能臣。</p>
<p>侯王若能守之，万物将自宾。</p>
<p>天地相合，以降甘露，民莫之令而自均。</p>
<p>始制有名，名亦既有，</p>
<p>夫亦将知止，知止可以不殆。</p>
<p>譬道之在天下，犹川谷之于江海。</p>
<h2 id="第三十三章"><a href="#第三十三章" class="headerlink" title="第三十三章"></a>第三十三章</h2><p>知人者智，自知者明。</p>
<p>胜人者有力，</p>
<p>自胜者强，知足者富。</p>
<p>强行者有志。</p>
<p>不失其所者久。</p>
<p>死而不亡者寿。</p>
<h2 id="第三十四章"><a href="#第三十四章" class="headerlink" title="第三十四章"></a>第三十四章</h2><p>大道泛兮，其可左右。</p>
<p>万物恃之以生而不辞，功成而不有。</p>
<p>衣养万物而不为主。常无欲可名于小﹔</p>
<p>万物归焉而不为主，可名为大。</p>
<p>以其终不自为大，故能成其大。</p>
<h2 id="第三十五章"><a href="#第三十五章" class="headerlink" title="第三十五章"></a>第三十五章</h2><p>执大象，天下往。</p>
<p>往而不害，安平泰。</p>
<p>乐与饵，过客止。</p>
<p>道之出口，淡乎其无味，</p>
<p>视之不足见，听之不足闻，用之不足既。</p>
<h2 id="第三十六章"><a href="#第三十六章" class="headerlink" title="第三十六章"></a>第三十六章</h2><p>将欲歙之，必故张之﹔</p>
<p>将欲弱之，必故强之﹔</p>
<p>将欲废之，必故兴之﹔</p>
<p>将欲取之，必故与之。</p>
<p>是谓微明。</p>
<p>柔弱胜刚强。</p>
<p>鱼不可脱于渊，国之利器不可以示人。</p>
<h2 id="第三十七章"><a href="#第三十七章" class="headerlink" title="第三十七章"></a>第三十七章</h2><p>道常无为而无不为。</p>
<p>侯王若能守之，万物将自化。</p>
<p>化而欲作，吾将镇之以无名之朴。</p>
<p>无名之朴，夫亦将不欲。</p>
<p>不欲以静，天下将自定。</p>
<h2 id="第三十八章"><a href="#第三十八章" class="headerlink" title="第三十八章"></a>第三十八章</h2><p>上德不德，是以有德﹔</p>
<p>下德不失德，是以无德。</p>
<p>上德无为而无以为﹔</p>
<p>下德无为而有以为。</p>
<p>上仁为之而无以为﹔</p>
<p>上义为之而有以为。</p>
<p>上礼为之而莫之应，</p>
<p>则攘臂而扔之。</p>
<p>故失道而后德，失德而后仁，</p>
<p>失仁而后义，失义而后礼。</p>
<p>夫礼者，忠信之薄，而乱之首。</p>
<p>前识者，道之华，而愚之始。</p>
<p>是以大丈夫处其厚，不居其薄﹔</p>
<p>处其实，不居其华。故去彼取此。</p>
<h2 id="第三十九章"><a href="#第三十九章" class="headerlink" title="第三十九章"></a>第三十九章</h2><p>昔之得一者：</p>
<p>天得一以清﹔</p>
<p>地得一以宁﹔</p>
<p>神得一以灵﹔</p>
<p>谷得一以生﹔</p>
<p>侯王得一以为天下贞。</p>
<p>其致之也，谓天无以清，将恐裂﹔</p>
<p>地无以宁，将恐废﹔</p>
<p>神无以灵，将恐歇﹔</p>
<p>谷无以盈，将恐竭﹔</p>
<p>万物无以生，将恐灭﹔</p>
<p>侯王无以贞，将恐蹶。</p>
<p>故贵以贱为本，高以下为基。</p>
<p>是以侯王自称孤、寡、不谷。</p>
<p>此非以贱为本邪。非乎。故致誉无誉。</p>
<p>是故不欲琭琭如玉，珞珞如石。</p>
<h2 id="第四十章"><a href="#第四十章" class="headerlink" title="第四十章"></a>第四十章</h2><p>反者道之动﹔弱者道之用。</p>
<p>天下万物生于有，有生于无。</p>
<h2 id="第四十一章"><a href="#第四十一章" class="headerlink" title="第四十一章"></a>第四十一章</h2><p>上士闻道，勤而行之﹔</p>
<p>中士闻道，若存若亡﹔</p>
<p>下士闻道，大笑之。</p>
<p>不笑不足以为道。</p>
<p>故建言有之：</p>
<p>明道若昧﹔进道若退﹔夷道若颣 lèi﹔</p>
<p>上德若谷﹔广德若不足﹔</p>
<p>建德若偷﹔质真若渝﹔</p>
<p>大白若辱﹔大方无隅﹔</p>
<p>大器晚成﹔大音希声﹔</p>
<p>大象无形﹔道隐无名。</p>
<p>夫唯道，善贷且成。</p>
<h2 id="第四十二章"><a href="#第四十二章" class="headerlink" title="第四十二章"></a>第四十二章</h2><p>道生一，一生二，二生三，三生万物。</p>
<p>万物负阴而抱阳，冲气以为和。</p>
<p>人之所恶，唯孤、寡、不谷，而王公以为称。</p>
<p>故物或损之而益，或益之而损。</p>
<p>人之所教，我亦教之。</p>
<p>强梁者不得其死，吾将以为教父。</p>
<h2 id="第四十三章"><a href="#第四十三章" class="headerlink" title="第四十三章"></a>第四十三章</h2><p>天下之至柔，驰骋天下之至坚。</p>
<p>无有入无间，吾是以知无为之有益。</p>
<p>不言之教，无为之益，天下希及之。</p>
<h2 id="第四十四章"><a href="#第四十四章" class="headerlink" title="第四十四章"></a>第四十四章</h2><p>名与身孰亲。身与货孰多。得与亡孰病。</p>
<p>甚爱必大费﹔多藏必厚亡。</p>
<p>故知足不辱，知止不殆，可以长久。</p>
<h2 id="第四十五章"><a href="#第四十五章" class="headerlink" title="第四十五章"></a>第四十五章</h2><p>大成若缺，其用不弊。</p>
<p>大盈若冲，其用不穷。</p>
<p>大直若屈，大巧若拙，大辩若讷。</p>
<p>静胜躁，寒胜热。清静为天下正。</p>
<h2 id="第四十六章"><a href="#第四十六章" class="headerlink" title="第四十六章"></a>第四十六章</h2><p>天下有道，却走马以粪。</p>
<p>天下无道，戎马生于郊。</p>
<p>祸莫大于不知足﹔咎莫大于欲得。</p>
<p>故知足之足，常足矣。</p>
<h2 id="第四十七章"><a href="#第四十七章" class="headerlink" title="第四十七章"></a>第四十七章</h2><p>不出户，知天下﹔不窥牖，见天道。</p>
<p>其出弥远，其知弥少。</p>
<p>是以圣人不行而知，不见而明，不为而成。</p>
<h2 id="第四十八章"><a href="#第四十八章" class="headerlink" title="第四十八章"></a>第四十八章</h2><p>为学日益，为道日损。</p>
<p>损之又损，以至于无为。</p>
<p>无为而无不为。</p>
<p>取天下常以无事，及其有事，不足以取天下。</p>
<h2 id="第四十九章"><a href="#第四十九章" class="headerlink" title="第四十九章"></a>第四十九章</h2><p>圣人常无心，以百姓心为心。</p>
<p>善者，吾善之﹔不善者，吾亦善之﹔德善。</p>
<p>信者，吾信之﹔不信者，吾亦信之﹔德信。</p>
<p>圣人在天下，歙 shè 歙焉，为天下浑其心，</p>
<p>百姓皆注其耳目，圣人皆孩之。</p>
<h2 id="第五十章"><a href="#第五十章" class="headerlink" title="第五十章"></a>第五十章</h2><p>出生入死。</p>
<p>生之徒，十有三﹔</p>
<p>死之徒，十有三﹔</p>
<p>人之生，动之于死地，亦十有三。</p>
<p>夫何故，以其生之厚。</p>
<p>盖闻善摄生者，路行不遇兕 sì 虎，入军不被甲兵﹔</p>
<p>兕无所投其角，虎无所用其爪，兵无所容其刃。</p>
<p>夫何故，以其无死地。</p>
<h2 id="第五十一章"><a href="#第五十一章" class="headerlink" title="第五十一章"></a>第五十一章</h2><p>道生之，德畜之，</p>
<p>物形之，势成之。</p>
<p>是以万物莫不尊道而贵德。</p>
<p>道之尊，德之贵，夫莫之命而常自然。</p>
<p>故道生之，德畜之﹔</p>
<p>长之育之﹔成之熟之﹔养之覆之。</p>
<p>生而不有，为而不恃，</p>
<p>长而不宰。是谓玄德。</p>
<h2 id="第五十二章"><a href="#第五十二章" class="headerlink" title="第五十二章"></a>第五十二章</h2><p>天下有始，以为天下母。</p>
<p>既得其母，以知其子，</p>
<p>复守其母，没身不殆。</p>
<p>塞其兑，闭其门，终身不勤。</p>
<p>开其兑，济其事，终身不救。</p>
<p>见小曰明，守柔曰强。</p>
<p>用其光，复归其明，</p>
<p>无遗身殃﹔是为袭常。</p>
<h2 id="第五十三章"><a href="#第五十三章" class="headerlink" title="第五十三章"></a>第五十三章</h2><p>使我介然有知，行于大道，唯施是畏。</p>
<p>大道甚夷，而人好径。</p>
<p>朝甚除，田甚芜，仓甚虚﹔</p>
<p>服文采，带利剑，厌饮食，</p>
<p>财货有余﹔是为盗夸。</p>
<p>非道也哉。</p>
<h2 id="第五十四章"><a href="#第五十四章" class="headerlink" title="第五十四章"></a>第五十四章</h2><p>善建者不拔，</p>
<p>善抱者不脱，子孙以祭祀不辍。</p>
<p>修之于身，其德乃真﹔</p>
<p>修之于家，其德乃余﹔</p>
<p>修之于乡，其德乃长﹔</p>
<p>修之于邦，其德乃丰﹔</p>
<p>修之于天下，其德乃普。</p>
<p>故以身观身，以家观家，以乡观乡，以邦观邦，以天下观天下。</p>
<p>吾何以知天下然哉。以此。</p>
<h2 id="第五十五章"><a href="#第五十五章" class="headerlink" title="第五十五章"></a>第五十五章</h2><p>含「德」之厚，比于赤子。</p>
<p>毒虫不螫 shì，猛兽不据，攫 jué 鸟不搏。</p>
<p>骨弱筋柔而握固。</p>
<p>未知牝牡之合而峻作，精之至也。</p>
<p>终日号而不嗄，和之至也。</p>
<p>知和曰「常」，知常曰「明」。</p>
<p>益生曰祥。心使气曰强。</p>
<p>物壮则老，谓之不道，不道早已。</p>
<h2 id="第五十六章"><a href="#第五十六章" class="headerlink" title="第五十六章"></a>第五十六章</h2><p>知者不言，言者不知。</p>
<p>挫其锐，解其纷。</p>
<p>和其光，同其尘，是谓「玄同」。</p>
<p>故不可得而亲，不可得而疏﹔</p>
<p>不可得而利，不可得而害﹔</p>
<p>不可得而贵，不可得而贱。故为天下贵。</p>
<h2 id="第五十七章"><a href="#第五十七章" class="headerlink" title="第五十七章"></a>第五十七章</h2><p>以正治国，以奇用兵，以无事取天下。</p>
<p>吾何以知其然哉。以此：</p>
<p>天下多忌讳，而民弥贫﹔</p>
<p>人多利器，国家滋昏﹔</p>
<p>人多伎巧，奇物滋起﹔</p>
<p>法令滋彰，盗贼多有。</p>
<p>故圣人云：</p>
<p>「我无为，而民自化﹔</p>
<p>我好静，而民自正﹔</p>
<p>我无事，而民自富﹔</p>
<p>我无欲，而民自朴。」</p>
<h2 id="第五十八章"><a href="#第五十八章" class="headerlink" title="第五十八章"></a>第五十八章</h2><p>其政闷闷，其民淳淳﹔</p>
<p>其政察察，其民缺缺。</p>
<p>祸兮福之所倚，福兮祸之所伏。</p>
<p>孰知其极。其无正也。</p>
<p>正复为奇，善复为妖。</p>
<p>人之迷，其日固久。</p>
<p>是以圣人方而不割，廉而不刿，直而不肆，光而不耀。</p>
<h2 id="第五十九章"><a href="#第五十九章" class="headerlink" title="第五十九章"></a>第五十九章</h2><p>治人事天，莫若啬。</p>
<p>夫唯啬，是谓早服﹔</p>
<p>早服谓之重积德﹔重积德则无不克﹔</p>
<p>无不克则莫知其极﹔莫知其极，可以有国﹔</p>
<p>有国之母，可以长久﹔</p>
<p>是谓深根固柢，长生久视之道。</p>
<h2 id="第六十章"><a href="#第六十章" class="headerlink" title="第六十章"></a>第六十章</h2><p>治大国，若烹小鲜。</p>
<p>以道莅天下，其鬼不神﹔</p>
<p>非其鬼不神，其神不伤人﹔</p>
<p>非其神不伤人，圣人亦不伤人。</p>
<p>夫两不相伤，故德交归焉。</p>
<h2 id="第六十一章"><a href="#第六十一章" class="headerlink" title="第六十一章"></a>第六十一章</h2><p>大邦者下流，天下之交，天下之牝。</p>
<p>牝常以静胜牡，以静为下。</p>
<p>故大邦以下小邦，则取小邦﹔</p>
<p>小邦以下大邦，则取大邦。</p>
<p>故或下以取，或下而取。</p>
<p>大邦不过欲兼畜人，</p>
<p>小邦不过欲入事人。</p>
<p>夫两者各得所欲，大者宜为下。</p>
<h2 id="第六十二章"><a href="#第六十二章" class="headerlink" title="第六十二章"></a>第六十二章</h2><p>道者万物之奥。善人之宝，不善人之所保。</p>
<p>美言可以市尊，美行可以加人。</p>
<p>人之不善，何弃之有。</p>
<p>故立天子，置三公，</p>
<p>虽有拱璧以先驷马，不如坐进此道。</p>
<p>古之所以贵此道者何。</p>
<p>不曰：求以得，有罪以免邪。故为天下贵。</p>
<h2 id="第六十三章"><a href="#第六十三章" class="headerlink" title="第六十三章"></a>第六十三章</h2><p>为无为，事无事，味无味。</p>
<p>图难于其易，为大于其细﹔</p>
<p>天下难事，必作于易，</p>
<p>天下大事，必作于细。</p>
<p>是以圣人终不为大，故能成其大。</p>
<p>夫轻诺必寡信，多易必多难。</p>
<p>是以圣人犹难之，故终无难矣。</p>
<h2 id="第六十四章"><a href="#第六十四章" class="headerlink" title="第六十四章"></a>第六十四章</h2><p>其安易持，其未兆易谋。</p>
<p>其脆易泮，其微易散。</p>
<p>为之于未有，治之于未乱。</p>
<p>合抱之木，生于毫末﹔</p>
<p>九层之台，起于累土﹔</p>
<p>千里之行，始于足下。</p>
<p>民之从事，常于几成而败之。</p>
<p>慎终如始，则无败事。</p>
<h2 id="第六十五章"><a href="#第六十五章" class="headerlink" title="第六十五章"></a>第六十五章</h2><p>古之善为道者，非以明民，将以愚之。</p>
<p>民之难治，以其智多。</p>
<p>故以智治国，国之贼﹔</p>
<p>不以智治国，国之福。</p>
<p>知此两者亦稽式。</p>
<p>常知稽式，是谓「玄德」。</p>
<p>「玄德」深矣，远矣，与物反矣，然后乃至大顺。</p>
<h2 id="第六十六章"><a href="#第六十六章" class="headerlink" title="第六十六章"></a>第六十六章</h2><p>江海之所以能为百谷王者，</p>
<p>以其善下之，故能为百谷王。</p>
<p>是以圣人欲上民，必以言下之﹔</p>
<p>欲先民，必以身后之。</p>
<p>是以圣人处上而民不重，处前而民不害。</p>
<p>是以天下乐推而不厌。</p>
<p>以其不争，故天下莫能与之争。</p>
<h2 id="第六十七章"><a href="#第六十七章" class="headerlink" title="第六十七章"></a>第六十七章</h2><p>天下皆谓我道大，似不肖。</p>
<p>夫唯大，故似不肖。</p>
<p>若肖，久矣其细也夫。</p>
<p>我有三宝，持而保之。</p>
<p>一曰慈，二曰俭，</p>
<p>三曰不敢为天下先。</p>
<p>慈故能勇﹔俭故能广﹔</p>
<p>不敢为天下先，故能成器长。</p>
<p>今舍慈且勇﹔舍俭且广﹔</p>
<p>舍后且先﹔死矣。</p>
<p>夫慈以战则胜，以守则固。</p>
<p>天将救之，以慈卫之。</p>
<h2 id="第六十八章"><a href="#第六十八章" class="headerlink" title="第六十八章"></a>第六十八章</h2><p>善为士者，不武﹔</p>
<p>善战者，不怒﹔</p>
<p>善胜敌者，不与﹔</p>
<p>善用人者，为之下。</p>
<p>是谓不争之德，</p>
<p>是谓用人之力，</p>
<p>是谓配天古之极。</p>
<h2 id="第六十九章"><a href="#第六十九章" class="headerlink" title="第六十九章"></a>第六十九章</h2><p>用兵有言：</p>
<p>「吾不敢为主，而为客﹔</p>
<p>不敢进寸，而退尺。」</p>
<p>是谓行无行﹔攘无臂﹔</p>
<p>扔无敌﹔执无兵。</p>
<p>祸莫大于轻敌，轻敌几丧吾宝。</p>
<p>故抗兵相若，哀者胜矣。</p>
<h2 id="第七十章"><a href="#第七十章" class="headerlink" title="第七十章"></a>第七十章</h2><p>吾言甚易知，甚易行。</p>
<p>天下莫能知，莫能行。</p>
<p>言有宗，事有君。</p>
<p>夫唯无知，是以不我知。</p>
<p>知我者希，则我者贵。</p>
<p>是以圣人被褐而怀玉。</p>
<h2 id="第七十一章"><a href="#第七十一章" class="headerlink" title="第七十一章"></a>第七十一章</h2><p>知不知，尚矣﹔</p>
<p>不知知，病也。</p>
<p>圣人不病，以其病病。</p>
<p>夫唯病病，是以不病。</p>
<h2 id="第七十二章"><a href="#第七十二章" class="headerlink" title="第七十二章"></a>第七十二章</h2><p>民不畏威，则大威至。</p>
<p>无狎其所居，无厌其所生。</p>
<p>夫唯不厌，是以不厌。</p>
<p>是以圣人自知不自见﹔</p>
<p>自爱不自贵。故去彼取此。</p>
<h2 id="第七十三章"><a href="#第七十三章" class="headerlink" title="第七十三章"></a>第七十三章</h2><p>勇于敢则杀，勇于不敢则活。</p>
<p>此两者，或利或害。</p>
<p>天之所恶，孰知其故。</p>
<p>天之道，不争而善胜，不言而善应，不召而自来，繟 chǎn 然而善谋。</p>
<p>天网恢恢，疏而不失。</p>
<h2 id="第七十四章"><a href="#第七十四章" class="headerlink" title="第七十四章"></a>第七十四章</h2><p>民不畏死，奈何以死惧之。</p>
<p>若使民常畏死，而为奇者，</p>
<p>吾得执而杀之，孰敢。</p>
<p>常有司杀者杀。</p>
<p>夫代司杀者杀，是谓代大匠斲 zhuó，</p>
<p>夫代大匠斲者，希有不伤其手矣。</p>
<h2 id="第七十五章"><a href="#第七十五章" class="headerlink" title="第七十五章"></a>第七十五章</h2><p>民之饥，以其上食税之多，是以饥。</p>
<p>民之难治，以其上之有为，是以难治。</p>
<p>民之轻死，以其上求生之厚，是以轻死。</p>
<p>夫唯无以生为者，是贤于贵生。</p>
<h2 id="第七十六章"><a href="#第七十六章" class="headerlink" title="第七十六章"></a>第七十六章</h2><p>人之生也柔弱，其死也坚强。</p>
<p>草木之生也柔脆，其死也枯槁。</p>
<p>故坚强者死之徒，柔弱者生之徒。</p>
<p>是以兵强则灭，木强则折。</p>
<p>强大处下，柔弱处上。</p>
<h2 id="第七十七章"><a href="#第七十七章" class="headerlink" title="第七十七章"></a>第七十七章</h2><p>天之道，其犹张弓欤。</p>
<p>高者抑之，下者举之﹔</p>
<p>有余者损之，不足者补之。</p>
<p>天之道，损有余而补不足。</p>
<p>人之道，则不然，损不足以奉有余。</p>
<p>孰能有余以奉天下，唯有道者。</p>
<p>是以圣人为而不恃，功成而不处，其不欲见贤。</p>
<h2 id="第七十八章"><a href="#第七十八章" class="headerlink" title="第七十八章"></a>第七十八章</h2><p>天下莫柔弱于水，而攻坚强者莫之能胜，以其无以易之。</p>
<p>弱之胜强，柔之胜刚，</p>
<p>天下莫不知，莫能行。</p>
<p>是以圣人云：</p>
<p>「受国之垢，是谓社稷主﹔</p>
<p>受国不祥，是为天下王。」</p>
<p>正言若反。</p>
<h2 id="第七十九章"><a href="#第七十九章" class="headerlink" title="第七十九章"></a>第七十九章</h2><p>和大怨，必有余怨﹔</p>
<p>报怨以德，安可以为善。</p>
<p>是以圣人执左契，而不责于人。</p>
<p>有德司契，无德司彻。</p>
<p>天道无亲，常与善人。</p>
<h2 id="第八十章"><a href="#第八十章" class="headerlink" title="第八十章"></a>第八十章</h2><p>小国寡民。</p>
<p>使有什伯之器而不用﹔</p>
<p>使民重死而不远徙。</p>
<p>虽有舟舆，无所乘之，</p>
<p>虽有甲兵，无所陈之。</p>
<p>使民复结绳而用之。</p>
<p>甘其食，美其服，安其居，乐其俗。</p>
<p>邻国相望，鸡犬之声相闻，</p>
<p>民至老死，不相往来。</p>
<h2 id="第八十一章"><a href="#第八十一章" class="headerlink" title="第八十一章"></a>第八十一章</h2><p>信言不美，美言不信。</p>
<p>善者不辩，辩者不善。</p>
<p>知者不博，博者不知。</p>
<p>圣人不积，既以为人己愈有，</p>
<p>既以与人己愈多。</p>
<p>天之道，利而不害﹔</p>
<p>圣人之道，为而不争。</p>

  </div>
</div>


<p class="nav-foot">
  <span class="left"><a href="/2018/06/12/draft-sanzijing-1/">« 三字经 | 国学</a></span>
  <span class="right"><a href="/2018/03/26/poetry-lunyu-1/">学而篇 1 | 论语 »</a></span>
</p>

<!-- 文档信息 -->
<div class="post-foot">
  <h3>文档信息</h3>
  <ul>
    <li>版权声明：自由转载-非商用-非衍生-保持署名（
      <a href="http://creativecommons.org/licenses/by-nc-nd/3.0/deed.zh">创意共享3.0许可证</a>）
    </li>
    <li>作者：<a href="/">Lian</a></li>
    <li>日期：2018年05月18日 12:05</li>
    <li>邮箱：lian1925@126.com</li>
  </ul>
</div>
      




<div class="content-comment">
  <h2>留言</h2>
  
  
		
</div>

<!-- 评论输入组件，填写数据：留言，称呼，电子邮件 -->

<div class="form-comment">
  <h2>
		我要发表看法
	</h2>

	<form method="post" 
	target="targetIfr"
	action="">
	 <!-- 留言正文 -->
	 
		
<p>
	<label for="comment-content">
		您的留言:
	</label>
</p>

<p>
	<textarea 
	id="comment-content" 
	name="content" 
	rows="10" cols="50">
	</textarea>
</p>

		<!-- 姓名 -->
	 
		
<p>
	<label for="comment-author">
		您的大名:
	</label>
</p>

<p>
	<input 
	id="comment-author" 
	name="author" 
	size="30" 
	value=""
	pattern="^.{2,150}$"
	required
	>
	<span class="hint">
			 «-必填
	</span
</p>


		<!-- 微信 -->
	 
		
<p>
	<label for="comment-wechat">
		您的微信:
	</label>
</p>

<p>
	<input 
	id="comment-wechat" 
	name="wechat" 
	size="30" 
	value=""
	pattern="^[a-zA-Zd_]{5,}$"
	
	>
	<span class="hint">
			 «-选填，不公开
	</span
</p>


		<!-- 电子邮箱 -->
		
		
<p>
	<label for="comment-email">
		电子邮箱：
	</label>
</p>

<p>
	<input 
	id="comment-email" 
	name="email" 
	size="30" 
	value=""
	pattern="^[a-zA-Z0-9_-]+@[a-zA-Z0-9_-]+(.[a-zA-Z0-9_-]+)+$"
	
	>
	<span class="hint">
			 «-选填，不公开
	</span
</p>


		
		<p>

		
<div class="button">
    <input 
    class="submit-button" 
    onclick="doButton('addComment')"
    value="发表">
    <span class="hint"> «- 点击按钮</span>
</div>
		</p>
	</form>
	<iframe name="targetIfr" style="display:none"></iframe> 
</div>


<!-- data:{
	name:'',
	type:'passwor',
	label:'您的大名',
	hint:'',
	pattern:'[A-z]{3}',
	required:"required"
} -->


<p id="info-meta" style="display:none;">
  poetry-laozi-1
</p>


<p id="info-url" style="display:none;">
  
</p>

<div class="footer">
  Copyright @ <a href="/">lian</a> | 2009-2018
</div>

</div>

<script src="/js/jquery.js"></script>
<script src="/js/APlayer.min.js"></script>
<script src="/js/post.js"></script>

</body>

</html>

